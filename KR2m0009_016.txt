# -*- mode: mandoku-view; -*-
#+TITLE: 文獻通考
#+DATE: 2015-08-24 22:49:32.088112
#+PROPERTY: ID KR2m0009
#+PROPERTY: BASEEDITION WYG    
#+PROPERTY: JUAN 卷十六
<pb:KR2m0009_WYG_016-1a>¶
欽定四庫全書¶
　文獻通考卷十六¶
　　鄱　陽　馬　端　臨　貴　與　著¶
　征𣙜考三¶
　　鹽鐵(礬/)¶
仁宗時詔天下茶鹽酒稅取一嵗中數為額後雖羡益¶
勿増無得抑配人戸苛阻商旅¶
天聖八年上書者言陜西禁鹽得利微而為害博兩池¶
<pb:KR2m0009_WYG_016-1b>¶
積鹽為阜其上生木合抱數莫可校請聽通商平估以¶
售可寬百姓之力乃詔罷三京二十八軍州𣙜法聽商¶
賈入錢若金銀京師𣙜貨務受鹽兩池自是商賈流行¶
然稅課之入官者頗耗自元昊反聚兵西邊用度不足¶
因詔入中他貨予券償以池鹽由是羽毛筋角膠漆錢¶
炭瓦木之屬一切以鹽易之猾商貪賈乗時賕吏為姦¶
至入椽木二估千錢給鹽一大席為鹽二百二十斤虛¶
費池鹽不可勝計鹽直益賤販者不行公私無利朝廷¶
<pb:KR2m0009_WYG_016-2a>¶
知其弊乃詔復京師𣙜法凡商人以虛估受券及已受¶
鹽未鬻者皆計直輸虧官錢内地州軍民間鹽悉收市¶
入官官為置場増價而出之復禁永興同華耀河中陜¶
虢解晉絳慶成十一州軍商鹽官自輦運以衙前主之¶
又禁商鹽私入蜀置折博務於永興鳳翔聽人入錢若¶
蜀貨易鹽趨蜀中以售自禁𣙜之後量民資厚薄役令¶
輓車轉致諸郡道路縻費役人竭産不能償往往亡匿¶
關内騷然所得鹽利不足以佐縣官之急並邊誘人入¶
<pb:KR2m0009_WYG_016-2b>¶
中芻粟皆為虛估騰踴至數倍嵗費京師錢幣不可勝¶
數帑藏愈虛太常博士范祥乃請舊禁鹽池一切通商¶
鹽入蜀者亦恣不問罷並邊九州軍入中芻粟第令入¶
實錢以鹽償之視入錢州軍逺近及所指東南西鹽第¶
優其估東南鹽又聽入錢永興鳳翔河中嵗課入錢(凡/通)¶
(商州軍在京西者為南鹽在陜西/者為西鹽若築鹽池則為東鹽)總為鹽三十七萬五¶
千大席受以要券即池驗券按數而出盡弛兵民輦運¶
之役詔從之數年滑商貪賈無所僥倖關内民安其業¶
<pb:KR2m0009_WYG_016-3a>¶
其後三司言京師商賈罕至則鹽直踴貴請得公私並¶
貿而餘則禁止官鬻皆從之兩池嵗役畦户以解河中¶
陜虢慶成民為之官司旁沿侵剝為苦乃詔三嵗一代¶
嘗積逋鹽課至三百三十七萬餘席詔蠲其半中間以¶
積鹽多特罷種鹽一嵗或二嵗三嵗以寬其力其後減¶
畦戸半又稍傭夫代之五州之民得安田里無追逮侵¶
剝之擾¶
　　沈氏筆談曰陜西顆鹽舊法官自搬運置務拘賣¶
<pb:KR2m0009_WYG_016-3b>¶
　　兵部員外郎范祥始為鈔法令商人就邊郡入錢¶
　　四貫八百售一鈔至解池請鹽二百斤任其私賣¶
　　得錢以實塞下省數十郡搬運之勞異日輦車牛¶
　　驢以鹽役死者嵗以萬計冒禁抵罪者不可勝數¶
　　至是悉免行之既久鹽價時有低昻又於京師置¶
　　都鹽院陜西轉運司自遣官主之京師食鹽斤不¶
　　足三十五錢則斂而不發以長下價過四十則大¶
　　發庫鹽以壓商利使鹽價有常而鈔法有定數行¶
<pb:KR2m0009_WYG_016-4a>¶
　　之數年至今以為利¶
青白鹽出烏白池西𦍑擅以為利自繼遷叛乃禁毋入¶
塞未㡬罷慶厯中元昊納欵請嵗入十萬石售於縣官¶
諫官孫甫等言輦運疲勞又並邊戸嘗言青鹽價賤而¶
味甘故食解鹽者少雖刑不能禁今若許之則並邊蕃¶
漢盡食𦍑人所販青鹽不能禁止解鹽利削陜西財用¶
屈矣乃不許其請¶
慶厯元年冬以淄濰青齊沂宻徐淮陽八州軍仍嵗凶¶
<pb:KR2m0009_WYG_016-4b>¶
災乃詔弛禁聽人貿易官收其算而罷宻登嵗課第令¶
戸輸租錢其後鄆兖皆以壤地相接請罷食池鹽得通¶
海鹽收算如淄濰等州許之自是諸州官不貯鹽而嵗¶
應授百姓蠶鹽皆罷給然百姓輸蠶鹽錢如故至和中¶
始詔百姓輸錢以十分為率聽減三分云¶
河北滄濵二州鹽自開寳以來聽人貿易官收其算嵗¶
為額錢十五萬緡上封者請禁𣙜以收其利余靖為諫¶
官言前嵗軍興以來河北揀㸃義勇及諸色科率數年¶
<pb:KR2m0009_WYG_016-5a>¶
未得休息臣嘗痛燕薊之地陷没且百年而民無南顧¶
之思者戎狄之法大率簡易鹽麴俱賤科役不煩故也¶
昔太祖皇帝特推恩以惠河朔故許通鹽商止令收稅¶
若一旦𣙜絶價必騰踴民茍懐怨悔將何及伏緣河朔¶
土多鹽鹵小民稅地不生五榖惟刮鹻煎之以納二稅¶
今若禁止便湏逃亡鹽價若髙犯者必衆近民怨望非¶
國之福其議遂寢後王拱辰為三司使復建議𣙜二州¶
鹽下其議魚周詢等以為不可請重算商人可得緡錢¶
<pb:KR2m0009_WYG_016-5b>¶
七十餘萬上曰使人頓食貴鹽非朕之意於是三司更¶
立𣙜法而未下張方平見上問曰河北再𣙜鹽何也上¶
曰始議立法非再𣙜也方平曰周世宗𣙜河北鹽犯輙¶
處死世宗北伐父老遮道泣訴願以鹽課均之兩稅錢¶
而弛其禁今兩稅鹽錢是也豈非再𣙜乎且今未𣙜也¶
而契丹常盗販不已若𣙜之則鹽貴敵鹽益售是為我¶
斂怨而使敵獲福也敵鹽滋多非用兵不能禁邊隙一¶
開所得鹽利能補用兵之費乎上大悟立以手詔罷之¶
<pb:KR2m0009_WYG_016-6a>¶
河朔父老相率拜迎於澶州為佛㑹七日以報且刻詔¶
書北京後父老過其下輙流涕¶
　　按授人以鹽而徴其錢謂之蠶鹽行之京東諸路¶
　　免鹽之𣙜而均諸稅謂之兩稅鹽錢行之河北皆¶
　　五代法也及其弊也鹽不給而徴錢如故稅已納¶
　　而禁𣙜再行盖誤以二者為經常之賦而不知其¶
　　源出於鹽也河北之𣙜方平言之仁皇聽之惠及¶
　　一道矣獨蠶鹽錢之輸未有能如方平者力言之¶
<pb:KR2m0009_WYG_016-6b>¶
　　至和中僅免其十之三惜哉¶
東南鹽利視天下為最厚鹽之入官淮南福建斤為錢¶
四兩浙杭秀為錢六温台明亦為錢四廣南為錢五其¶
出視去鹽道里逺近而上下其估利有至十倍者先是¶
天禧初募人入緡錢粟帛京師及淮浙江南荆湖州軍¶
易鹽乾興元年入錢貨京師總為緡錢一百十四萬㑹¶
通泰鬻鹽歳損所在貯積無㡬因罷入粟帛第令入錢¶
久之積鹽復多明道二年参知政事王隨建言淮南鹽¶
<pb:KR2m0009_WYG_016-7a>¶
初甚善自通泰楚運至真州自真州運至江浙荆湖綱¶
吏舟卒侵盗販鬻從而雜以砂土渉道愈逺雜惡殆不¶
可食吏卒坐鞭笞配徙相繼而莫能止比歳運河淺涸¶
漕挽不行遠州村民頓乏鹽食而淮南所積一千五百¶
萬石至無屋以貯則露積苫覆嵗以損耗又亭戸輸鹽¶
應得本錢或無以給故亭户貧困往往起為盗賊其害¶
如此願得權聽通商三五年使商人入錢京師又置折¶
博務於揚州使輸錢及粟帛計直予鹽鹽一石約售錢¶
<pb:KR2m0009_WYG_016-7b>¶
二千則一千五百萬石可得緡錢三千萬以資國用一¶
利也江湖遠近皆食白鹽二利也嵗罷漕運糜費風水¶
覆溺舟人不陷刑辟三利也昔時漕鹽舟可移以漕米¶
四利也商人入錢可取以償亭户五利也贍國濟民無¶
出於此時范仲淹安撫江淮亦以疏通鹽利為言即詔¶
翰林侍讀宋綬樞密直學士張若谷知制誥丁度與三¶
司使江淮制置使同議可否皆以為聽通商則恐私販¶
肆行侵蠧縣官請勅制置司益漕船運至諸路使皆有¶
<pb:KR2m0009_WYG_016-8a>¶
二三年之鹽天禧元年制聽商人入錢粟京師及淮浙¶
江南荆湖州軍易鹽在通泰楚海真揚漣水髙郵貿易¶
者毋得出城餘州聽縣鎮毋至鄉村其入錢京師者増¶
鹽予之并敇轉運司經畫本錢以償亭户詔皆施行¶
景祐二年三司言諸路博易無利遂罷而入錢京師如¶
故¶
康定元年詔商人入芻粟陜西並邊願受東南鹽者加¶
數予之而河北復出三稅法亦以鹽代京師所給緡錢¶
<pb:KR2m0009_WYG_016-8b>¶
然東西鹽利特厚商旅不願受金帛皆願得鹽¶
江湖漕鹽既雜惡又官估髙故百姓利食私鹽而並海¶
民以魚鹽為業用工省而得利厚無頼之徒盗販者衆¶
捕之急則起為盗賊江淮間雖衣冠士人狃於厚利或¶
以販鹽為事江西則䖍州地連廣南而建之汀州與䖍¶
接䖍鹽既不善汀故不産鹽多盗販廣南鹽以射利每¶
嵗秋冬田事既畢往往數十百為羣持甲兵旗鼓往來¶
䖍汀漳潮循梅恵廣八州之地所至汚人婦女掠人榖帛¶
<pb:KR2m0009_WYG_016-9a>¶
與廵捕吏鬬格至殺傷吏卒則起為盗依阻險要捕不¶
能得或赦其罪招之嵗月浸淫滋多而䖍州官糶鹽嵗¶
纔及百萬斤朝廷以為患職方員外郎黄炳請増近嵗¶
所增官估斤為錢四十以䖍州十縣五等户夏秋稅率¶
百錢令糴鹽二斤随夏稅錢入償官從之然嵗纔増糶¶
六十餘萬斤江西提㸃刑獄蔡挺乃令民首納私藏帶¶
兵械以給廵捕吏兵而令販黄魚籠挾鹽不及二十斤¶
徒不及五人不以兵甲自隨者止輸算勿捕淮南既團¶
<pb:KR2m0009_WYG_016-9b>¶
新綱漕鹽挺増為十二綱綱二十五艘鏁栿至州乃發¶
輸官有餘則以畀漕舟吏卒官復以半賈取之繇是減¶
侵盗之敝鹽遂差善又損糶價嵗課視舊増至三百萬¶
餘斤乃罷炳等所率糴鹽錢¶
嘉祐間兩浙轉運使沈立李肅之奏本路鹽課緡錢嵗¶
七十九萬嘉祐三年纔及五十三萬而一嵗之内私販¶
坐罪者三千九十九人其弊在於官鹽估髙私販不止¶
而官課益虧請𣙜官估罷鹽綱令鋪戸衙前自趨山場¶
<pb:KR2m0009_WYG_016-10a>¶
取鹽如此則鹽善而估平人不肯冒禁私售官課必溢¶
詔從之¶
皇祐以來屢下詔書命亭户給官本皆以實錢其售額¶
外鹽者給粟帛必良逋嵗課久者悉蠲之所以存恤之¶
甚厚而有司罕能承上意焉蜀煮井為鹽者井源或發¶
或微而責課如故任事者多務増課以為功貽患後人¶
朝廷切於除民害尤以逺人為意有司上言輒為蠲減¶
前後不可悉數¶
<pb:KR2m0009_WYG_016-10b>¶
鬻鹻為鹽大抵鹻土或厚或薄薄則利微鐺户破産不¶
能足其課至和初韓琦請户滿三嵗地力盡得自言摘¶
他户代之明年又詔鐺户輸嵗以分數為率蠲復有差¶
復遇水災又聽得他户代役百姓便之礬初亦官置務¶
煮之天聖已後聽民自煮官置場售之私售礬禁如私¶
售茶法兩蜀舊亦𣙜礬天聖間詔弛其禁初晉慈礬募¶
人入金帛茶絲易之其後河東轉運使薛顔請一切入¶
緡錢以助邊糴久之礬積益多復聽入金帛芻粟芻粟¶
<pb:KR2m0009_WYG_016-11a>¶
虛估髙商人利於入中麟州斗粟直錢百萬估増至三¶
百六十礬之出官為錢二萬一千五百纔易粟六石以¶
麟州粟實直較之為錢六千而礬一䭾已費本錢六千¶
縣官徒有𣙜礬之名其實無利嘉祐六年乃罷入芻粟¶
復令入緡錢礬以四百斤為一䭾入錢京師𣙜貨務者¶
為錢十萬七千入錢麟府州者又減三十自是商賈不¶
得專其利矣¶
神宗熙寧七年中書議陜西鹽鈔大出多虛鈔而鹽益¶
<pb:KR2m0009_WYG_016-11b>¶
輕以鈔折兌糧草有虛擡邊糴之患請用西蜀交子法¶
使其數與錢相當可濟緩急詔以内藏錢二百萬緡假¶
三司遣市易吏行四路請買鹽引又令秦鳯永興鹽鈔¶
嵗以百八十萬為額¶
　八年中書又言買鈔本錢有限而出鈔過多則鈔賤¶
　而糴貴故出鈔不可無限然入中商人或欲變易見¶
　錢而官不為買即為兼并所抑則鈔價賤而邊境有¶
　急鈔未免多出故當置鈔以市價平之今當定買兩¶
<pb:KR2m0009_WYG_016-12a>¶
　路實賣鹽二百二十萬緡以當用鈔數立額永興軍¶
　遣官買鈔嵗支轉運司錢十萬緡買西鹽鈔又用市¶
　易務賖請法募人賖鈔變易即民間鈔多而滯則送¶
　解池毁之詔從其請然有司給鈔溢額猶視其故¶
舊制河南北曹濮以西秦鳯以東皆食解鹽自仁宗時¶
解鹽通商官不復𣙜熙寧中市易司始𣙜開封曹濮等¶
州八年大理寺丞張景温提舉出賣解鹽於是開封府¶
界陽武酸棗封邱考城東明白馬中牟陳留長垣胙城¶
<pb:KR2m0009_WYG_016-12b>¶
韋城曹濮澶懐濟單解州河中府等州縣皆官自賣未¶
㡬復用商人議以唐鄧襄均房商蔡郢隨金晋絳虢陳¶
許汝潁隰州西京信陽軍通商畿縣及澶曹濮懐衞濟¶
單解同華陜河中府南京河陽令提舉解鹽司運鹽賣¶
之¶
　自禁𣙜之後鹽價既増民不肯買乃課民買官鹽隨¶
　其貧富作業為多少之差重賞搆捕私鹽民間騷怨¶
　鹽鈔舊法毎席六緡至是二緡有餘商不入粟邊儲¶
<pb:KR2m0009_WYG_016-13a>¶
　失備乃議所以更之皮公弼沈括等言官賣當罷於¶
　是河陽同華解州河中陕府陳留雍邱㐮邑中牟管¶
　城尉氏鄢陵扶溝太康咸平新鄭聽通商其入不及¶
　官賣者官復自賣澶濮濟單曹懐州南京陽武酸棗¶
　封邱考城東明白馬長垣胙城韋城九縣官賣如故¶
　又詔商鹽入京悉賣之市易務每席無減千民鹽皆¶
　買之市易務私與商人為市許告没其鹽又詔京師¶
　置七場買東南鈔市易務計為錢五十九萬三千餘¶
<pb:KR2m0009_WYG_016-13b>¶
　緡三司闕錢請頗還其鈔令賣之於西買者其三給¶
　錢其七凖緣邊價給新引庶得民間舊鈔而新引易¶
　於變易詔用其議¶
哲宗元祐元年戸部及陜西制置解鹽司議延慶渭原¶
環鎮戎保安徳順等八州軍皆禁𣙜官自鬻以萬五千¶
五百席為額聽商旅入納於八州軍折博務算給交引¶
一如范祥舊法其出賣到鹽錢以給轉運司糴買從之¶
徽宗崇寧元年解州賈考南北圑池修治畦眼拍磨布¶
<pb:KR2m0009_WYG_016-14a>¶
種通得鹽百七十八萬二千七百餘斤州具以聞初解¶
梁之東有大鹽澤綿亘百餘里嵗得億萬計自元符元¶
年霖潦池壊至是乃議修復四年池成凡開二千四百¶
餘畦百官皆賀其役内侍王仲千實董之仲千以額課¶
敷溢為功然議者或謂解池灌水盈尺暴以烈日鼓以¶
南風須㬰成鹽其利則博茍欲溢額不俟風日之便厚¶
灌以水積水而成味苦不適口¶
　　沈氏筆談曰解州鹽澤方百二十里久雨四山之¶
<pb:KR2m0009_WYG_016-14b>¶
　　水悉注其中未嘗溢大旱未嘗涸滷色正赤在版¶
　　泉之下俚俗謂之蚩尤血惟中間有一泉乃是甘¶
　　泉得此水然後可以聚人其北有堯梢水一謂之¶
　　巫咸河大滷之水不得甘泉和之不能成鹽唯巫¶
　　咸水入則鹽不復結故人謂之無鹹河為鹽澤之¶
　　患築大隄以防之甚於偹宼盗原其理盖巫咸乃¶
　　濁水入滷中則淤澱滷脉鹽遂不成非有他異也¶
　　又曰鹽之品至多前史所載夷狄間自有十餘種¶
<pb:KR2m0009_WYG_016-15a>¶
　　中國所出亦不減數十種今公私通行者四種末¶
　　鹽顆鹽井鹽崖鹽是也唯陜西路顆鹽有定課嵗¶
　　為錢二百三十萬緡自餘盈虛不常大約嵗入二¶
　　千餘萬緡唯末鹽嵗自抄三百萬緡供河北邊糴¶
　　其他皆給本處給費而已緣邊糴買仰給於度支¶
　　者河北則海末鹽河東陜西則顆鹽及蜀茶為多¶
　　運鹽之法凡行百里陸運斤四錢船運斤一錢以¶
　　此為率¶
<pb:KR2m0009_WYG_016-15b>¶
　祖宗以來行鹽鈔以實西邊其法積鹽於解池積錢¶
　於在京𣙜貨務積鈔於陜西沿邊諸郡商賈以物解¶
　至邊入中請鈔以歸物斛至邊有數倍之息惟患無¶
　囘貨故極利於得鈔徑請鹽於解池舊制通行解鹽¶
　池甚寛或請錢於京師每鈔六千二百登時給與但¶
　輸頭子等錢數十而已以此所由州縣貿易熾盛至¶
　為良法崇寧間蔡京始變鹽法俾商人先輸錢請鈔¶
　赴産鹽郡授鹽欲囊括四方之錢盡入中都以進羡¶
<pb:KR2m0009_WYG_016-16a>¶
　要寵鈔法遂廢商賈不通邊儲失備東南鹽禁加宻¶
　犯法被罪者衆民間食鹽雜以灰土解池天産美利¶
　乃與糞壤俱積矣大概常使見行之法售給不通輒¶
　復變易名對帶法季年又變對帶為循環循環者已¶
　積賣鈔未授鹽復更鈔已更鈔鹽未給復貼輸錢凡¶
　三輸始獲一直之貨民無貲更鈔已輸錢悉乾沒數¶
　十萬券一夕廢棄朝為豪商夕儕流丐有赴水投繯¶
　而死者時有魏伯芻者本三省大胥也蔡京委信之¶
<pb:KR2m0009_WYG_016-16b>¶
　専主𣙜貨務政和六年鹽課通及四千萬緡官吏皆¶
　進秩七年又以課羡第賞其後伯芻年除嵗遷官通¶
　議大夫徽猷閣待制既而黨附王黼京惡而黜之伯¶
　芻非有心計但與交引户關通凡商旅算請率尅留¶
　十分之四以充入納之數務入納數多以昧人主而¶
　張虛最初政和再更鹽法伯芻方為蔡京所倚信建¶
　言朝廷所以開闔利柄馳走商賈不煩號令億萬之¶
　錢輻輳而並至御府須索百司支費嵗用之外沛然¶
<pb:KR2m0009_WYG_016-17a>¶
　有餘則𣙜鹽之入可謂厚矣頃年鹽法未有一定之¶
　制隨時變革以便公私防閑未定姦弊百出自政和¶
　立法之後頓絶弊源公私兼利異時一日所收不過¶
　二萬緡則已詫其太多今日之納乃常及四五萬貫¶
　以嵗計之有一郡而客鈔錢及五十餘萬貫者處州¶
　是也有一州倉而客人請鹽及四十萬袋者泰州是¶
　也新法於今纔二年而所收已及四千萬貫雖𫝊記¶
　所載貫朽錢流者實未足為今日道也伏乞以通收¶
<pb:KR2m0009_WYG_016-17b>¶
　四千萬貫之數宣付史館以示富國裕民之政小人¶
　得時騁志無所顧憚遂至於此於時御府用度日廣¶
　課入欲豐申嵗較季比之令在職而暫取告其月日¶
　皆毋得計折害法者不以官蔭並處極坐微至於鹽¶
　袋鮝鹽莫不有禁州縣惟務嵗増課以避罪法上下¶
　程督加厲七年乃降御筆昨改鹽法立賞至重抑配¶
　者衆計口敷及嬰孩廣數下逮駞畜使良民受弊比¶
　屋愁歎悉從初令以利百姓三省其申嚴近制改奉¶
<pb:KR2m0009_WYG_016-18a>¶
　新鈔葢帝意未嘗不欲審法定令寛濟斯民有司不¶
　能將明帝恩故比較已罷而復用鈔劄既免而復行¶
　鹽囊増饒而復止一囊之價裁為十一千既又復為¶
　三十三千矣民力因以擾匱盗賊滋焉¶
南鹽　熙寧五年盧秉提㸃兩浙刑獄仍專提舉鹽事¶
令鹽場約得鹽之多寡而定其分數自六分至十分三¶
竈為一甲而煮鹽地什伍其民以相譏察及募酒坊户¶
願占課額取鹽於官賣之月以錢輸官毋得越所酤地¶
<pb:KR2m0009_WYG_016-18b>¶
又嚴捕盗販刑禁苛酷　蹇周輔措置福建鹽以建劒¶
汀邵武官賣鹽價苦髙漳泉福興化煮鹽價賤故多盗¶
販賣於貴處請減建劒汀邵武鹽價募上户為鋪戸官¶
給券定月所賣從官場買之如是則民易得鹽盗販不¶
能規厚利　周輔又措置江西鹽法言汀州運路險遠¶
淮鹽至者不能多請罷運淮鹽通搬廣鹽一千萬斤於¶
江西䖍州南安軍復均淮鹽六百一十六萬斤於洪吉¶
筠袁撫臨江建昌興國軍以補舊額大率峻剝民被其¶
<pb:KR2m0009_WYG_016-19a>¶
害　哲宗即位御史言周輔議江西鹽法掊刻誕謾乃¶
削職貶官¶
河北鹽　舊不𣙜熙寧八年三司使章惇言河北陜西¶
並為邊防今陜西𣙜鹽而河北獨不𣙜此祖宗一時誤¶
恩請遣使詣海陽及煮小鹽州縣(小鹽偽/鹽也)與兩路轉運¶
司度利害施行而文彦博論其不便詔如舊元豐三年¶
京東轉運李察言南京濟濮曹澶行解鹽餘十有二州¶
行海鹽請用今稅法置買鹽場盡竈戸所煮鹽官自賣¶
<pb:KR2m0009_WYG_016-19b>¶
之禁私為市嵗收錢二十七萬三千餘緡而息㡬半之¶
乃詔以京東法𣙜之河北自大名府澶恩信安雄覇瀛¶
莫冀等州盡𣙜賣以増其利　哲宗即位監察御史王¶
巖叟言其不便遂罷河北𣙜法　紹聖中復之¶
河東鹽　熙寧八年三司使章惇言東西永利兩監鹽¶
嵗課舊額二十五萬餘緡自許商人入中糧草増饒給¶
錢支鹽商人得鈔千錢售價半之縣官陰有所亡坐賈¶
獲利不貲又私鹽不禁嵗課日減今纔十萬四千餘緡¶
<pb:KR2m0009_WYG_016-20a>¶
若計糧草虛估官纔得實錢五萬餘緡視舊虧十之八¶
請如解鹽例募商人入錢請買或官自鬻重私販之禁¶
嵗課且大増並邊市糧草一用見錢乃詔官自運鹽鬻¶
於本路知太原府韓絳言其不便請通商乃令商人輸¶
錢於邊給券於東西監請鹽以除加饒折糴之弊仍令¶
商人自占所賣地即官鹽已運至場務者令商人買之¶
加運費¶
蜀鹽　熙寧中患井鹽不可禁欲盡實私井而運解鹽¶
<pb:KR2m0009_WYG_016-20b>¶
以足之修起居注沈括以為不可遂寢　九年劉佐入¶
蜀經度茶事乃嵗運解鹽十萬席未㡬罷之　崇寧二¶
年川峽利洋興劒蓬閬巴綿漢興元府等州並通行東¶
北鹽　四年梓遂䕫綿漢大寧監等鹽仍舊鬻於蜀惟¶
禁侵解池鹽¶
蠶鹽　熙寧五年京西漕臣陳知儉言蠶鹽畸零非民¶
所願乃罷之第令輸錢　七年復詔開封府界蠶鹽折¶
以糧者三等戸以下許代以錢願輸本色者聽　元祐¶
<pb:KR2m0009_WYG_016-21a>¶
初有司言罷所俵蠶鹽而令虛納鹽錢於義未安乃詔¶
舊經蠶鹽處仍舊散斂有司復奏府界京西京東等路¶
用蠶鹽三萬二千五十席預出鹽引募人算請於解鹽¶
司以給用六年徐州淮陽軍仍舊散斂京東及晋絳隰¶
磁州皆罷元符三年重定散蠶鹽給納之限開封府界¶
京東西河北澶州皆罷初東南嵗支蠶鹽即不欲鹽計¶
其數輸價錢六分如京東西之制政和三年慮州縣抑¶
民詔罷兩浙淮南支俵其江湖四路下鹽事常平司共¶
<pb:KR2m0009_WYG_016-21b>¶
相度聞奏後遂詔淮浙支俵蠶鹽去處依市賣客鹽價¶
例支給價錢俵散依舊來數輸納物帛其丁口鹽錢亦¶
依上件指揮散納　中興後亦不復散鹽而差損民間¶
所納之直¶
　　東萊吕氏曰洪範初一曰五行一曰水水曰潤下¶
　　潤下作鹹此鹽之根原五行之氣無所不在水周¶
　　流於天地間潤下之性無所不在其味作鹹凝而¶
　　為鹽亦無所不在種類品目甚多世所共知者有¶
<pb:KR2m0009_WYG_016-22a>¶
　　三如出於海出於井出於池三者鹽之尤多世共¶
　　知之如青州出於東井幽薊東海嶺南南海皆出¶
　　於海劒南西川出於井如河東鹽出於池如解池¶
　　鹽之尤著者大畧三種三種之外所出亦多如河¶
　　北有鹵地此出於地者如永康軍鹽出於崖此出¶
　　於山者又有出於石出於木品類不一大抵鹽生¶
　　民之日用不可一日缺者所以天地之間無處不¶
　　有自禹貢青州貢鹽絺此海鹽之見於經三代之¶
<pb:KR2m0009_WYG_016-22b>¶
　　時鹽雖入貢與民共之未嘗有禁法自管仲相桓¶
　　公當時始興鹽筴以奪民利自此後鹽禁方開雖¶
　　漢興除山澤之禁到武帝時孔僅桑宏羊祖管仲¶
　　之法鹽始禁𣙜至昭帝之世召賢良文學論民疾¶
　　苦請罷鹽鐡又桑宏羊反覆論難所以鹽𣙜不能¶
　　廢元帝雖暫罷之卒以用度不足復建自此之後¶
　　雖鹽法有寛有急然禁𣙜與古今相為終始以此¶
　　知天下利源不可開一開不可復塞於是論其作¶
<pb:KR2m0009_WYG_016-23a>¶
　　俑出於管仲計近功淺效奪民利以開鹽禁自此¶
　　天下之鹽皆入禁𣙜論禁𣙜之利惟是海鹽與解¶
　　池之鹽最資國用南方之鹽皆出於海北方之鹽¶
　　皆出於池如蜀中井鹽自贍一方之用於大農之¶
　　國計不與焉前代鹽法興衰皆不出於所論今且¶
　　論本朝鹽本末本朝就海論之惟是淮鹽最資國¶
　　用方其國初鈔鹽未行是時建安軍置鹽倉乃令¶
　　真州發運在真州是時李沆為發運使運米轉入¶
<pb:KR2m0009_WYG_016-23b>¶
　　其倉空船囘皆載鹽散於江浙湖廣諸路各得鹽¶
　　資船運而民力寬此南方之鹽其利廣而鹽𣙜最¶
　　資國用(至道二年十一月西京作坊使楊允恭言/淮南十八州軍其九禁鹽餘不禁商人由)¶
　　(海上販鹽官倍數而取之至禁鹽地則上下其價/民利商鹽之賤故販者益衆至有持兵器往來為)¶
　　(盗者且行法宜一今請悉禁官遣吏主之詔知制/誥張秉與鹽鐵使陳恕等㑹議恕言其不可允恭)¶
　　(再三為請乃從之/是嵗収利巨萬)解池之鹽朝廷專置使以領之¶
　　北方之鹽盡出於解池(大中祥符九年陜西轉運/副使張象中言安邑解縣)¶
　　(貯鹽三千二百七十六卷計三億八千八百八十/萬八千九百二十八斤計直二千一百七十六萬)¶
<pb:KR2m0009_WYG_016-24a>¶
　　(一千八十貫切慮遺利望行條目帝曰地財之阜/此亦至矣若過求増羡慮有時而闕不可許也)¶
　　當時南方之鹽全在海北方全在解池然而南方¶
　　之鹽管得其人則其害少惟北方解池之鹽有契¶
　　丹西夏之鹽嘗相参雜奪解池之利所以本朝議¶
　　論最詳大抵解池之鹽味不及西夏西夏優而解¶
　　池劣價直西北之鹽又賤所以沿邊多盗販二國¶
　　鹽以奪解池所以國家常措置闗防西夏常護視¶
　　入中國界大抵南方所出是海鹽自漢以來海鹽¶
<pb:KR2m0009_WYG_016-24b>¶
　　井鹽用煎熬之制皆烹煉然後成兩處之鹽必資¶
　　人力如解池之鹽大抵耕種疏為畦壠决水灌其¶
　　間必俟南風起此鹽遂熟風一夜起水一夜結成¶
　　鹽所以北方皆坐食鹽如南風不起則課利遂失¶
　　夫海鹽井鹽全資於人解池之鹽全資於天而人¶
　　不與至徽宗時如兩浙之鹽多有變更自蔡京秉¶
　　政費轉搬倉之法使商賈入納於官自此為鈔鹽¶
　　法請鈔於京師商賈運於四方有長引短引限以¶
<pb:KR2m0009_WYG_016-25a>¶
　　時日各視所適之地逺近以為差蔡京專利罔民¶
　　所以鹽法數十日一變鹽法既變則鈔鹽亦不可¶
　　用商賈既納錢之後鈔皆不用所以商賈折閱甚¶
　　多此海鹽之一變也解鹽之變緣徽廟初雨水不¶
　　常圍塹不宻守者護視不固為外水参雜雨水不¶
　　常外水瀰滿流入解池不復成鹽此所以數年大¶
　　失課利後大興徭役盡車出外水漸可再復此是¶
　　解鹽之一變也若論禁𣙜之利天下之鹽固皆禁¶
<pb:KR2m0009_WYG_016-25b>¶
　　𣙜惟是河北之鹽自安史亂河北一路緣藩鎮據¶
　　有河北鹽後本朝因而以鹽定稅所以河北一路¶
　　鹽無禁𣙜(唐志自兵興河北鹽覊縻而已至皇甫/鎛奏置𣙜鹽使如江淮𣙜法犯禁者嵗)¶
　　(多及田宏正舉魏博歸朝廷穆宗命河北罷𣙜鹽/國朝㑹要開寳三年四月詔河北諸州鹽法並許)¶
　　(通行量収稅錢每斤過稅一文住賣二文/隐而不稅悉没官以其半給捕人定賞)仁宗時¶
　　議者要禁𣙜仁宗不肯神宗時荆公章惇亦欲禁¶
　　𣙜神宗亦不許自後章惇為相方始行禁𣙜犯刑¶
　　禁者甚多盗賊滋起河北所以不可禁𣙜兼河北¶
<pb:KR2m0009_WYG_016-26a>¶
　　之鹽又與其他不同如井鹽官司只纔一井故井¶
　　鹽可𣙜如解池之鹽毫釐封守亦可禁𣙜海鹽亦¶
　　待煎起爐非一旦所成官司及時禁察亦可禁𣙜¶
　　惟河北鹽是鹵地其地甚廣非如井池可以為墻¶
　　園籬塹封守又却纔煎便成非如海鹽必待煎煮¶
　　可以禁察所以最易得犯禁自章惇禁𣙜河北一¶
　　到靖康之末盗賊愈多河北風俗慓悍鹽又易成¶
　　小人圖利所以不體朝廷之法遂輕來相犯鹽大¶
<pb:KR2m0009_WYG_016-26b>¶
　　畧如此然推大綱論之鹽固是三代以前與民共¶
　　之若就後世不得已彼善於此論之取諸山澤不¶
　　猶勝取之於民盖所謂興販煎鹽皆非地著之人¶
　　因而取之必寬民力本之民力然而取之欲寬不¶
　　盡其利則鹽可以公行若廹而取之必有官刑此¶
　　見小者必至於失大而鹽法之弊所以不可施行¶
　　也與¶
自熙寧初始變礬法嵗課所入元年為錢三萬六千四¶
<pb:KR2m0009_WYG_016-27a>¶
百緡有畸並増者五嵗乃取熙寧六年中數定以一十¶
八萬三千一百緡有畸為新額至元豐六年課増至三¶
十二萬七千九百緡而無為軍礬聽民自鬻官置場售¶
之嵗課一百五十萬斤用本錢萬八千緡自治平至元¶
祐數無増損　初熙寧間東南九路官自賣礬發運司¶
總領焉元祐初通商紹聖復熙寧之制大觀元年定河¶
北河東礬額各二十四萬緡淮南九萬緡復罷官賣聽¶
客販政和初以虧損額數於是復官賣罷客販如舊制¶
<pb:KR2m0009_WYG_016-27b>¶
髙宗建炎初淮浙亭戸官給本錢諸州置倉令商人買¶
鈔算請五十斤為一石六石為一袋輸鈔錢十八千¶
又詔運司勿得將鹽本錢支給他用¶
紹興元年詔臨安府秀州亭户合給二稅依皇祐專法¶
計納鹽貨以亭戸皆煎鹽為生未嘗墾田故也　二年¶
詔淮浙鹽每商人毎袋貼納通貨錢三千已算請而未¶
售者亦如之十日不自陳如私鹽律　十一月詔淮浙¶
鹽場所出鹽以十分為率四分支今降指揮以後文鈔¶
<pb:KR2m0009_WYG_016-28a>¶
二分支今年九月以後文鈔四分支建炎渡江以後文¶
鈔先是吕頤浩以對帶法不可用令商人貼納錢至是¶
復以分數如對帶法於是始加嚴察矣　三月詔鹽場¶
官煎賣鹽比租額増者推賞　四年詔淮浙鹽每袋増¶
貼納錢三貫文並計綱赴行在尋命廣鹽亦如之九月¶
以入納遲細減所添錢然自建炎三年改鈔法紹興三¶
年九月又改十一月又改今年正月又改及今所改凡¶
五變而建炎舊鈔支發未絶乃命以資次前後從上并¶
<pb:KR2m0009_WYG_016-28b>¶
支焉¶
　六年趙鼎奏久不變法建康日納鹽錢甚盛上曰法¶
　既可信自然悠久¶
孝宗乾道六年户部侍郎葉衡奏今日財賦之源煮海¶
之利居其半然年來課入不増商賈不行者皆私販之¶
害也且以淮東二浙鹽貨出入之數言之論鹽額則淮¶
東之數多於兩浙五之一以去嵗賣鹽所得錢數論之¶
淮東多於二浙三之二及以竈之多寡論之兩浙反多¶
<pb:KR2m0009_WYG_016-29a>¶
淮東之三蓋二浙無非私販故也乞委官分路措置¶
十三年臣僚言總轄權制亭竈刻剝本錢却縱亭戸私¶
煎盗賣詔淮浙場見差總轄並罷¶
　　朝野雜記曰淮浙鹽額最多者泰州嵗産鹽一百¶
　　六十一萬石嘉興八十一萬石通州七十八萬石¶
　　慶元三十九萬石淮浙鹽一場十竈每竈晝夜煎¶
　　鹽六盤一盤三百斤遇雨則停淳熙末議者謂總¶
　　轄甲頭權制亭竈兠請本錢恣行刻剝懼其赴愬¶
<pb:KR2m0009_WYG_016-29b>¶
　　縱令私煎且如一日雨乃妄作三日申若一季之¶
　　間十日雨則一場私鹽三十六萬斤矣而又有所¶
　　謂鑊子鹽亭戸小火一竈之下無慮二十家家皆¶
　　有鑊一家通夜必煎兩鑊得鹽六十斤十竈二百¶
　　家以一季計之則鑊子鹽又百餘萬斤矣一場之¶
　　數已如此諸路可知十三年九月己未遂罷總轄¶
　　令亭户自請本錢焉¶
寧宗慶元元年二月詔循環鹽鈔住罷將増剰鈔名改¶
<pb:KR2m0009_WYG_016-30a>¶
作五支文鈔給算與日前已投在倉通理資次支散以¶
淮東提舉陳損之言循環増剰兩等文鈔據客人稱循¶
環鈔多有弊盖自宣和閒客人先買一鈔却更重買一¶
鈔其先鈔號為舊鈔而重買謂之新鈔舊鈔可以攙支¶
重買復為舊鈔如此循環實商賈之利也乞截日住罷¶
只用一色増剰鈔支請於是富商巨賈有頓為貧民者¶
矣嘉泰四年十二月詔支客鹽並以舊鈔七分新鈔三¶
分以舊鈔理資次¶
<pb:KR2m0009_WYG_016-30b>¶
　開禧以後節次有繳納舊鈔換新鈔指揮不一　唐¶
　乾元初第五琦為鹽鐵使變鹽法劉晏代之當時舉¶
　天下鹽利纔四十萬緡至大歴末増至六百萬緡天¶
　下之賦鹽利居半宋朝元祐間淮鹽與解池等嵗四¶
　百萬緡比唐舉天下之賦已三分之二紹興末年以¶
　來泰州海寧一監支鹽三十餘萬席為錢六七百萬¶
　緡則是一州之數過唐舉天下之數矣¶
　　右中興四朝食貨志言紹興間一州鹽利過唐時¶
<pb:KR2m0009_WYG_016-31a>¶
　　舉天下之數其說固然矣然考之唐史則至徳間¶
　　鹽每斗十錢而已至第五𤦺變鹽法而十倍其𣙜¶
　　然不過每斗為錢一百一十而建炎初商人賈鈔¶
　　計鹽六石為一袋至輸錢十八千繼而每袋又増¶
　　貼納錢三千則其時鹽價比之第五琦所𣙜已是¶
　　三倍有餘而至徳之價則又懸絶矣盖鹽直比唐¶
　　則愈貴緡錢比唐則愈輕所以其數之多如此要¶
　　亦未可全歸之征利之苛也¶
<pb:KR2m0009_WYG_016-31b>¶
閩廣之鹽自祖宗以來漕司官般官賣以給司存建炎¶
間淮浙之商不通而閩廣之鈔法行未㡬淮浙之商既¶
通而閩廣之鈔法遂罷然舊法閩之上四州曰建劒汀¶
邵行官賣鹽法閩之下四州曰福泉漳化行産鹽法(隨/稅)¶
(納鹽/也)官賣之法既弊産鹽之法亦弊鈔法一行弊若可¶
革而民俗又有不便故當時轉運提舉司申乞上四州¶
依上項指揮下四州且令從舊及鈔法既罷嵗令漕司¶
認鈔錢二十萬緡納行在所𣙜茶務自後或減或増卒¶
<pb:KR2m0009_WYG_016-32a>¶
為二十二萬緡(紹興三年詔𣙜免五萬貫五年依舊認/二十萬十二年詔添十萬計三十萬二)¶
(十七年特減八/萬為二十二萬)¶
　上四州用鈔法以私販多鈔額隨即停鈔法仍係官¶
　賣¶
　下四州隨産納鹽而州縣苛取每産一文以上至二¶
　十文皆納鹽五斤而胥吏交納錢數又倍之嘉定間¶
　臣僚奏乞行下將産二十文以下合納鹽五斤者並¶
　行蠲免從之¶
<pb:KR2m0009_WYG_016-32b>¶
二廣之鹽皆屬於漕司量諸州嵗用而給之鹽然廣東¶
之俗富猶可通商廣西之地廣漠而彫瘁食鹽有限商¶
賈難行况自東廣而出乗大水而無灘磧其勢甚易自¶
西廣而出水小多灘磧其勢甚難是廣西之鹽不得與¶
廣東比倫也建炎末鬻鈔未㡬復止然官搬客鈔亦屢¶
有更革東西兩漕屢有分合　紹興八年詔廣西鹽嵗¶
以十分為率二分令欽廉雷化州官賣餘八分行鈔法¶
又詔廣東鹽九分鈔法一分産鹽州縣出賣廣南土曠¶
<pb:KR2m0009_WYG_016-33a>¶
民貧賦入不給故漕司鬻鹽以其息什四為州用可以¶
粗給而民無加賦若客鈔既行州縣必致缺乏¶
孝宗乾道四年罷鹽鈔令廣西漕司自認鈔錢二十萬¶
其後再行鈔法而州縣間率以鈔抑售於民其害甚於¶
官般乃詔官賣如故¶
蜀鹽有隆州之仙井邛州之蒲江榮州之公井大寧富¶
順之井監西和州之鹽官長寧州之淯井皆大井也若¶
隆榮等十七州則皆卓筒小井而已自祖宗以來皆民¶
<pb:KR2m0009_WYG_016-33b>¶
間自煮之成都潼川利路自元豐間嵗輸課利錢銀絹¶
總為八十萬緡比軍興所輸已増數倍矣然井有耗淡¶
而鹽不成者官司慮減課額不肯相驗封閉　髙宗建¶
炎二年十一月徳音令逐路漕臣躬親按視紹興二年¶
九月四川總領趙開初變鹽法倣大觀法置合同場收¶
引稅錢大扺與茶法相𩔖而嚴宻過之每斤輸引錢二¶
十有五土産稅及増添約九錢四分所過稅錢七分住¶
稅一錢有半每引别輸提勘錢六十其後又増貼納等¶
<pb:KR2m0009_WYG_016-34a>¶
錢凡四川四千九百餘井嵗産鹽約六千餘萬斤引法¶
初行每百斤為一擔又増十斤勿算以優之其後遞増¶
至四百餘萬緡二十九年十二月詔減西和州賣鹽直¶
之半先是州之鹽官井嵗産鹽七十餘萬斤半為官吏¶
柴苑之費半鬻於西和成鳳州嵗得錢七萬緡為西和¶
州鑄錢本鹽多地狹每斤為直四百民甚苦之故有是¶
命¶
　初趙開之立𣙜法也令商人入錢請引井戸但如額¶
<pb:KR2m0009_WYG_016-34b>¶
　煮鹽赴官輸土産稅而已其後鹹脉有盈縮月額有¶
　登耗官以虛鈔赴之而收其算引法由是大壊井戸¶
　既為商人所要因増其斤重與之每擔有増及百六¶
　十斤者又逃廢絶沒之井許人増額承認小民利於¶
　得井每界遞増鹽課加多而不可售公私皆病紹熙¶
　間楊輔為總計遣官覈去虛額棧閉廢井申嚴合同¶
　場法¶
　文獻通考卷十六¶
