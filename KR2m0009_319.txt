# -*- mode: mandoku-view; -*-
#+TITLE: 文獻通考
#+DATE: 2015-08-24 22:49:40.906703
#+PROPERTY: ID KR2m0009
#+PROPERTY: BASEEDITION WYG    
#+PROPERTY: JUAN 卷三百十九 
<pb:KR2m0009_WYG_319-1a>¶
欽定四庫全書¶
　文獻通考卷三百十九¶
　　鄱　陽　馬　端　臨　貴　與　著¶
　輿地考五¶
　　古荆州¶
禹貢曰荆及衡陽惟荆州(北據荆山山在今襄陽郡南/漳縣南及衡山之陽也衡山)¶
(在今衡陽/郡湘潭縣)江漢朝宗于海(江漢二水/歸入於海)九江孔殷(孔甚也/殷中也)¶
(言江於此州界分為九道甚/得地勢之中今潯陽郡西北)沱灊既道雲土夢作乂(沱/灊)¶
<pb:KR2m0009_WYG_319-1b>¶
(二水名自江出為沱自漢出為灊雲夢澤名也今在安/陸郡言二水既從其道則雲夢之土可為耕作𤱶畆之)¶
(治/)浮于江沱潛漢逾于洛至于南河(逾越也言渡四水/而越洛乃至南河)¶
(也南河即/在冀州南)舜置十二牧荆州其一周禮職方曰正南曰¶
荆州(爾雅曰漢/南曰荆州)其山曰衡藪曰雲夢川曰江漢浸曰潁¶
湛(衡山在湘南雲夢在華容潁水出陽城/乾山宜屬荆河州在此非也湛未詳)其利丹銀齒¶
革民一男二女畜及榖宜與揚州同荆强也言其氣躁¶
强亦言荆驚也或取名於荆山焉蓋蠻夷之國槃瓠之¶
種(昔髙辛氏有畜犬曰槃瓠帝妻以少女其/子孫滋蔓號曰蠻夷今長沙武陵蠻是也)詩人所謂¶
<pb:KR2m0009_WYG_319-2a>¶
蠻荆也(夏商以來最為邊患周宣王中興乃命方叔南/伐蠻方故詩曰蠻方來威又曰蠢爾蠻荆大邦)¶
(為/讐)春秋至戰國時並為楚地其在天文翼軫則楚之分¶
野(漢之南郡江夏零陵桂陽武陵長沙皆其分也今夷/陵巴東江陵竟陵富水義陽之東境安陸齊安漢陽)¶
(江夏巴陵長沙衡陽零陵江華桂陽連山邵陽武陵澧/陽黔中寧夷盧溪盧陽靈溪潭陽清江等郡地是也)¶
兼得韓秦之交(漢之南陽之地今宜陽之西要宜屬韓/漢䍧牱之地今播川義泉涪川夜郎溱)¶
(溪宜/屬秦)秦平天下置郡此為南郡(今江陵夷陵巴東竟陵/富水安陸齊安漢陽江)¶
(夏清江等/郡地是也)黔中(今武陵澧陽黔中寧陵盧溪盧陽靈溪/潭陽等郡地皆是也漢改秦黔中郡為)¶
(武陵郡即今/武陵郡是)長沙(今長沙巴陵衡陽零陵江/華桂陽連山邵陽等郡是)南陽之東¶
<pb:KR2m0009_WYG_319-2b>¶
境(今義陽漢/東等郡是)漢武置十三州此為荆州(領郡/國八)其五溪中¶
地歸漢以後厯代開拓(今播川涪川夜郎義/泉龍溪溱溪等郡地)後漢並因¶
之(初理武陵郡漢夀縣今武陵郡武/陵縣也後理南郡今江陵郡是)漢末曹公赤壁敗¶
後遂與呉蜀三分其地(北境屬魏西境/屬蜀東境屬呉)及劉備歿後所¶
分之地悉復屬吳而荆州南北䨇立(魏荆州理宛今南/陽郡呉荆州理江)¶
(陵今/郡也)晉亦置荆州(領郡十九初理襄陽平呉理南郡今/江陵郡王敦為刺史理武昌今江夏)¶
(郡縣也其後遷徙無常處自王/抗以後復理江陵不復移改)宋分置荆州(領郡十二/理南郡)¶
司州(領郡四理/義陽今郡)郢州(領郡六/理南郡)雍州(領郡十理襄陽今郡/地刺史所理則在古)¶
<pb:KR2m0009_WYG_319-3a>¶
(荆河州境其統領郡/縣則古荆州之境)湘州(領郡十理/長沙今郡)齊並因之州境之¶
内含帶蠻蜑(音/但)土地遼落稱為殷曠江左大鎮莫過荆¶
揚故謂荆州為陜西也(以比周召/分陜之義)其後割裂不可詳也¶
唐分置十五部此為山南東道(江陵竟陵富水夷陵巴/東武陵澧陽等郡地是)¶
(也/)江南西道(長沙零陵桂陽江夏江/華衡陽巴陵邵陽是也)黔中道(黔中盧溪/盧陽寧夷)¶
(清江潭陽龍溪義泉靈/溪涪川溱溪播川夜郎)兼分入淮南道(安陸/義陽)及嶺南道¶
(連/山)宋乾徳元年平荆湖(湖南/北)三年平蜀(䕫/路)始盡得古荆¶
州之地後為荆湖北路荆湖南路及䕫路之施黔思播¶
<pb:KR2m0009_WYG_319-3b>¶
等州云¶
古荆州厯代沿革之圖¶
　春秋時可考者十三國¶
楚　䕫　䢵　黄　鄖　申　麇　羅　巴　榖　州¶
　權　鄀¶
　秦時為郡三¶
南郡　長沙郡　黔中郡(南陽南/境是)¶
　漢時為郡國六縣七十九¶
<pb:KR2m0009_WYG_319-4a>¶
南郡十八縣(江陵/  邔)　(臨沮/當陽)　(夷陵/中廬)　(華容/枝江)　(宜城/襄陽)　(郢/編)¶
　　(秭歸/)　(夷道/)　(州陵/)　(鄀/)　(巫/)　(髙成/)¶
江夏郡十四縣(西陵安竟陵沙西陽蘄襄/鄂    陸    羡    春)　(邾/鄳)　(&KR0756;杜/雲)¶
　　(下雉/)　(鍾武/)¶
長沙國十三縣(臨湘/  酃)　(羅陽連道南益陽陵下雋陵攸/承    湘    昭    茶)¶
　(容陵/)　(安成/)¶
武陵郡十三縣(索/陽)　(孱陵/遷陵)　(臨沅/辰陽)　(沅陵/酉陽)　(鐔成/義陵)　(舞/佷)¶
　(山/)　(零陽/)　(充/)¶
<pb:KR2m0009_WYG_319-4b>¶
桂陽郡十一縣(郴陽臨武曲便/    山    江)　(南平/含洭)　(耒陽/湞陽)　(桂陽/隂山)¶
零陵郡十縣(零陵泠營道泉始安洮夫夷鍾營浦/梁    道    陵    陽    武)　(都/)¶
牂牁郡(東北境是/縣見梁州)¶
　晉時為郡國十五縣一百一十三¶
南郡十一縣(江陵/旌陽)　(編陵當陽利華容滋鄀石枝江/州    監    松      首)¶
襄陽郡八縣(宜城城中廬/  鄧    鄾)　(臨沮/)　(邔/)　(襄陽/)　(山都/)¶
宜都郡三縣(夷陵/)　(夷道/)　(佷山/)¶
江夏郡七縣(安陸新雲杜/  南  市)　(曲陵/)　(平春/)　(鄳/)　(竟陵/)¶
<pb:KR2m0009_WYG_319-5a>¶
武昌郡七縣(武昌陵柴桑/  官)　(陽新/)　(沙羡/)　(沙陽/)　(鄂/)¶
長沙郡十縣(臨湘昌攸羅下雋圻醴陵陵瀏陽/  呉        蒲    巴)　(建寧/)¶
衡陽郡九縣(湘鄉連重安新湘南益湘西/山    道    康    陽)　(烝陽/)　(衡/)¶
零陵郡十一縣(泉陵/永昌)　(祁陽/觀陽)　(零陵/營道)　(營浦/舂陽)　(洮陽/泠道)¶
　(應陽/)¶
武陵郡十縣(臨沅鐔龍陽沅漢夀遷沅陵舞黔陽/陽    城    南    陵    陽)　(酉/)¶
湘東郡七縣(酃新茶陵/    寧)　(臨蒸/)　(利陽/)　(隂山/)　(新平/)¶
桂陽郡六縣(郴/)　(耒陽/)　(便/)　(臨武/)　(晉寧/)　(南平/)¶
<pb:KR2m0009_WYG_319-5b>¶
邵陵郡六縣(邵陵/平)　(都梁/)　(夫夷/)　(秭歸/)　(卲陽/)　(髙/)¶
建平郡八縣(巫秭北井沙秦昌/    歸    渠)　(信陵/)　(興山/)　(建始/)¶
天門郡五縣(零陽/)　(漊中/)　(兗/)　(臨澧/)　(澧陽/)¶
安豐郡五縣(安風/)　(雩婁/)　(安豐/)　(蓼/)　(松滋/)¶
　隋時為郡二十縣一百有八¶
南郡十縣(江陵林長楊安宜昌興枝江陵當陽/  長    公    安    紫)　(松滋/)¶
夷陵郡三縣(夷陵/)　(夷道/)　(逺安/)¶
襄陽郡十一縣(襄陽/漢南)　(安養/隂城)　(榖城/義清)　(上洪/南漳)　(率道/常平)¶
<pb:KR2m0009_WYG_319-6a>¶
　(鄀/)¶
竟陵郡八縣(長夀豐藍水章□川/鄉    鄉    山)　(漢東/)　(清騰/)　(樂/)¶
沔陽郡五縣(沔陽/)　(監利/)　(竟陵/)　(甑山/)　(漢陽/)¶
安陸郡八縣(安陸富孝昌應吉陽/山    水    山)　(應陽/)　(雲夢/)　(京/)¶
永安郡四縣(黄岡/)　(黄陵/)　(木蘭/)　(麻城/)¶
江夏郡四縣(江夏/)　(武昌/)　(永興/)　(蒲圻/)¶
義陽郡五縣(義陽/)　(鍾山/)　(羅山/)　(禮山/)　(淮源/)¶
長沙郡四縣(長沙/)　(衡山/)　(益陽/)　(邵陽/)¶
<pb:KR2m0009_WYG_319-6b>¶
衡山郡四縣(衡山/)　(洡隂/)　(湘潭/)　(新寧/)¶
巴陵郡五縣(巴陵/)　(華容/)　(沅江/)　(湘隂/)　(羅/)¶
零陵郡五縣(零陵/)　(湘源/)　(永陽/)　(營道/)　(馮乘/)¶
熙平郡九縣(桂陽武陽山桂連山開宣樂/平    化    嶺    建)　(游安/)　(熙/)¶
武陵郡二縣(武陵/)　(龍陽/)¶
澧陽郡六縣(澧陽/利)　(石門/)　(孱陵/)　(安鄉/)　(崇義/)　(慈/)¶
桂陽郡三縣(林/)　(臨武/)　(盧陽/)¶
沅陵郡五縣(沅陵/)　(大鄉/)　(鹽泉/)　(龍標/)　(辰溪/)¶
<pb:KR2m0009_WYG_319-7a>¶
黔安郡二縣(彭水/)　(涪川/)¶
清江郡五縣(鹽水/)　(巴山/)　(清江/)　(開夷/)　(建始/)¶
　唐時為州三十四縣一百三十七¶
荆州七縣　峽州四縣　歸州三縣　復州三縣　郢¶
州三縣　襄州七縣　安州六縣　黄州三縣　沔州¶
二縣　鄂州五縣　申州三縣　潭州六縣　岳州五¶
縣　衡州六縣　永州四縣　道州四縣　郴州八縣¶
　連州三縣　邵州二縣　朗州二縣　澧州四縣¶
<pb:KR2m0009_WYG_319-7b>¶
辰州五縣　沅州三縣　黔州六縣　思州四縣　施¶
州二縣　珍州四縣　播州三縣　夷州五縣　溱州¶
二縣　錦州五縣　溪州二縣　費州四縣　業州二¶
縣¶
　宋時為州三十四縣一百二十八¶
江陵府八縣　荆門軍二縣　峽州四縣　歸州三縣¶
　復州二縣　郢州二縣　徳安府五縣　黄州三縣¶
　漢陽軍二縣　鄂州七縣　興國軍三縣　信陽軍¶
<pb:KR2m0009_WYG_319-8a>¶
二縣　潭州十二縣　岳州五縣　衡州五縣　永州¶
三縣　全州二縣　道州四縣　郴州四縣　桂陽軍¶
三縣　連州三縣　邵州三縣　武岡軍三縣　鼎州¶
四縣　澧州四縣　辰州四縣　沅州四縣　靖州三¶
縣　黔州二縣　思州三縣　施州二縣　珍州二縣¶
　播州三縣¶
江陵府　春秋以來楚國之都謂之郢都西通巫巴東¶
接雲夢亦一都㑹也秦置南郡漢髙帝改為臨江郡景¶
<pb:KR2m0009_WYG_319-8b>¶
帝改為臨江國後復故後漢因之其地居洛陽正南(章/帝)¶
(徙鉅鹿王恭為江陵王三公上言江陵/在京師正南不可以封乃徙為安陸王)蜀先主得之(以/麋)¶
(芳為南/郡太守)後屬呉(麋芳以郡來降/闗羽因此遂敗)常為重鎮(呉師來伐當/陽侯杜元凱)¶
(向江陵斬/其督任延)晉平呉置南郡及荆州(領郡十九/理於此)東晉以為¶
重鎮(桓冲理上明使/劉波守江陵)宋齊並因之(宋領郡十二/齊領郡十)梁元帝¶
都之為西魏所陷(大將于/謹平之)遷後梁居之為藩國又置江¶
陵總管府隋并梁置江陵總管府如故後改為荆州煬¶
帝初復為南郡唐為荆州或為江陵郡後改為江陵府¶
<pb:KR2m0009_WYG_319-9a>¶
荆南節度屬山南道領縣七(江陵當枝江公松滋長石/首    陽    安    林)¶
梁以復州監利來屬宋乾徳三年陞白秋廵為潜江縣¶
白臼廵為建寧縣萬庾廵為萬庾縣白沙院為玉沙縣¶
萬庾尋廢開寳五年以長林當陽二縣屬荆門軍至道¶
三年以玉沙𨽻復州屬荆湖北路領本路兵馬鈐轄中¶
興後本路安撫制置置司　貢綾紵碧澗茶芽柑橘領¶
縣八治江陵　江陵(故楚郢都漢縣有息壤/紀南城梅四洲渚宫)枝江(故羅/國地)¶
(唐縣有九/十九洲)公安(隋縣有吕䝉/城油水涔港)松滋(晉縣冇蜀/江巴山)監利(隋縣/冇乾)¶
<pb:KR2m0009_WYG_319-9b>¶
(溪/)石首(唐縣有石/首山大江)建寧(宋縣有/鹿角山)潜江(宋縣有/曹河)¶
荆門軍　宋開寳五年以江陵府荆門鎮建為軍以長¶
林當陽二縣來屬後廢仍𨽻江陵元祐間復置軍屬荆¶
湖北路領縣二治長林　長林(隋縣有/紫蓋山)當陽(漢縣有/沮水)¶
峽州　春秋戰國時並楚地秦將白起攻楚燒夷陵即¶
其地也秦二漢並為南郡地魏武平荆州置臨江郡後¶
蜀先主改為宜都郡呉改夷陵為西陵常為重鎮(陸遜/疏夷)¶
(陵要害國之關限若其失/之非損一郡荆州可憂)晉宋齊並為宜都郡梁改置¶
<pb:KR2m0009_WYG_319-10a>¶
宜州西魏改曰拓州後周改為峽州陳嘗得之為重鎮¶
(隋開皇中伐陳陳人守荆門狼尾灘/並宜都縣界安蜀城夷陵縣界也)唐為峽州或為夷¶
陵郡(郡城即陸抗攻歩/闡拒晉師之壘)以扼三峽之口故為峽州西通¶
蜀江屬山南道領縣四(夷陵/長楊)　(宜都/逺安)宋為峽州屬荆湖¶
北路　貢五加皮芒硝杜若領縣四治夷陵　夷陵(晉/縣)¶
(有虎牙山黄/牛山三遊洞)長楊(隋縣有佷山/長山溪渚汕)宜都(唐縣有荆門山/羊腸山狼尾灘)逺¶
安(後周縣有宜/陽山清溪)¶
歸州　厯代土地與雲安郡同(䕫/州)唯秦時屬南郡二漢¶
<pb:KR2m0009_WYG_319-10b>¶
為南郡呉置建平郡以為重鎮(其地險固孫皓末晉將/王濬自蜀沿流伐呉呉)¶
(之守將吾彦表謂皓曰請建平増兵若建平/不下晉師終不敢過皓不從即秭歸縣界也)晉亦為建¶
平郡宋齊皆因之隋屬巴東郡唐武徳二年分䕫州秭¶
歸巴東二縣置歸州(或云因歸/國為名)後為巴東郡(古䕫子國/城在郡東)¶
(二十/里)屬山南道領縣三(宋/同)宋屬荆湖北路　貢紵領縣¶
三治秭歸　秭歸(隋縣有䕫/子城大江)興山(唐縣有/玉虚洞)巴東(隋縣有/石門山)¶
(大/江)¶
復州　春秋以來為楚地秦屬南郡江夏二郡地晉置¶
<pb:KR2m0009_WYG_319-11a>¶
竟陵郡宋齊因之後周以其地置郢復二州隋煬帝初¶
州廢於舊郢州置竟陵郡(今富水/郡地)於舊復州置沔陽郡¶
唐改為復州或為竟陵郡屬山南道領縣三(監利竟沔/陽    陵)¶
梁以監利入江陵府晉為防禦宋至道三年以江陵府¶
玉沙來屬屬荆湖北路寳元二年廢沔陽入玉沙領縣¶
二治景陵　景陵(晉縣有漢/水雲夢城)玉沙(宋縣有沔/陽水夏水)¶
郢州　厯代所屬與竟陵郡同二漢屬江夏郡晉宋齊¶
為竟陵郡地梁南司北新二州之境西魏分屬安州後¶
<pb:KR2m0009_WYG_319-11b>¶
周分置石城郡後於石城郡置郢州隋煬帝初州廢置¶
竟陵安陵二郡唐併二郡為温州或為郢州或為富川¶
郡屬山南道領縣三(長夀富京/山    水)周廢富水入京山宋為¶
防禦屬京西南路　貢白紵領縣二治長夀　長夀(晉/縣)¶
(有漢/水)京山(隋縣有漳/河富河)¶
徳安府　春秋䢵子之國(䢵或/作鄖)雲夢之澤在焉後楚滅¶
䢵封鬭辛為鄖公即其地也秦屬南郡二漢屬江夏郡¶
晉初亦屬江夏郡後分置安陸郡宋齊因之梁置南司¶
<pb:KR2m0009_WYG_319-12a>¶
州西魏置安州總管府後周置溳州及安陸郡隋初廢¶
煬帝初復為安陸郡唐為安州或為安陸郡(郡城臨/溳水)屬¶
淮南道領縣六(安陸/應城)　(吉陽/雲夢)　(應山/孝昌)後唐安逺軍節度¶
周以郢州汶川來屬宋建隆元年復為建安軍開寳中¶
廢吉陽太平興國二年以漢川屬漢陽軍宣和元年陞¶
為徳安府屬荆湖北路　貢青紵領縣五治安陸　安¶
陸(漢縣有陪尾山/溳水雲夢澤)孝感(後唐縣/有環水)雲夢(西魏/縣)應城(唐縣有/波河)¶
應山(隋縣有/廖水)¶
<pb:KR2m0009_WYG_319-12b>¶
黄州　春秋時邾國之地(今郡東南百二十里臨江與/武昌相對有邾城史記曰皇)¶
(帝之末孫有陸終者産六子第五别為曹姓厯代不絶/至武王伐紂之後封其裔子挾於邾為諸侯即此也)¶
後為黄國之境戰國時屬楚秦為南郡二漢為江夏郡¶
魏亦為重鎮(魏文帝黄初中呉揚聲欲獵江北豫州刺/史滿寵度必襲西陽為之備孫權聞之乃)¶
(退/)呉後得邾城(孫權赤烏中使陸遜攻/邾常以三萬兵守之)晉為西陽國宋¶
為西陽郡齊又分置齊安郡北齊置衡州領齊安一郡¶
陳廢衡州後周又置衡州及黄州隋初改衡州為黄州¶
煬帝初州廢置永安郡唐為黄州或為齊安郡屬淮南¶
<pb:KR2m0009_WYG_319-13a>¶
道領縣三(宋/同)宋屬淮西路　貢紵布連翹領縣三治黄¶
岡　黄岡(隋縣有/大江)黄陂(後周縣有/武湖松湖)麻城(隋縣有/永泰河)¶
漢陽軍　春秋鄖國之地戰國時屬楚秦屬南郡二漢¶
江夏郡魏初為重鎮(曹公定荆州後以文聘為江夏太/守守[沔-丏+丐]口上石梵呉軍來攻不克)¶
後屬呉亦為重鎮(孫權嘉禾中陸/遜屯江夏[沔-丏+丐]口)晉宋以來並屬江夏¶
郡後周置復州隋煬帝初改為[沔-丏+丐]州尋改為沔陽郡則¶
通有今竟陵郡之地唐武徳中討平朱粲析為沔州或¶
為漢陽郡屬淮南道領縣二(宋/同)後廢州以漢陽𨽻鄂州¶
<pb:KR2m0009_WYG_319-13b>¶
&KR0412;川𨽻安州周平淮南得其地建為軍宋因之屬湖北¶
道領縣二治漢陽　漢陽(隋縣有赤壁/沔水灄水)漢川(唐汊川縣/宋時改)¶
鄂州　自春秋以來皆屬楚有江漢二水(在州/西合)秦屬南¶
郡漢髙祖置江夏郡(應劭曰沔水自江别至南郡/華容為夏水入江故曰江夏)後漢¶
因之荆州牧劉表將黄祖守在此(按呉志孫䇿表曰臣/到沙羡縣祖屯處破)¶
(之/)呉分江夏(孫權初/城江夏)更置武昌郡孫權嘗都之孫皓又¶
徙都之常為重鎮(孫權甘露初城武昌陸遜諸葛恪滕/牧皆屯焉及晉伐呉使王戎襲武昌)¶
(胡奮襲/江夏)厯代亦為兵衝其地亦曰夏口(東晉孝武時/桓石民屯守)亦¶
<pb:KR2m0009_WYG_319-14a>¶
曰魯口(以對魯山/岸為名也)晉宋並為江夏武昌二郡宋兼置郢¶
州(領郡六/理於此)齊因之亦為重鎮(劉懐珍言於髙帝曰夏口/兵衝要地宜得其人遂令)¶
(栁崇鎮兵其後梁武帝自襄陽起兵東下攻圍凡百餘/日方降梁末北齊得之遣慕容儼守陳覇先將侯瑱攻)¶
(圍六月餘不下後三國和/通乃歸梁侯瑱他典反)梁分置北新州尋分北新置¶
土富徊泉濠五州隋平陳改置鄂州煬帝初州廢置江¶
夏郡唐武徳中平蕭銑改為鄂州或為江夏郡大都督¶
武昌軍節度屬江南道領縣七(江夏/漢陽)　(永興/武昌)　(唐年/蒲圻)¶
(㲼/川)唐末屬湖南馬氏後入南唐置嘉魚永安通山三縣¶
<pb:KR2m0009_WYG_319-14b>¶
周以漢陽&KR0412;川屬漢陽宋乾徳五年置大冶縣太平興¶
國三年以永興通山大冶三縣屬興國軍仍為武昌節¶
度屬湖北路熙寧五年陞崇陽縣通城鎮為縣嘉定十¶
五年以武昌縣陞為夀昌軍　貢銀領縣七治江夏¶
江夏(晉縣有黄鶴山/鸚鵡洲鄂渚)武昌(呉縣有樊山西/塞山崢嶸洲)蒲圻(呉縣有/赤壁)¶
嘉魚(南唐縣有/蒲圻湖)崇陽(唐唐年縣宋/改有壺頭山)咸寧(南唐永安縣宋/改有牛鼻潭)¶
通城(宋縣有/太平港)¶
興國軍　宋太平興國二年以鄂州永興通山大冶三¶
<pb:KR2m0009_WYG_319-15a>¶
縣置軍屬江西路　貢紵領縣三治永興　永興(隋縣/有闔)¶
(閭山/大江)大冶(南唐/縣)通山(南唐縣有/九宫山)¶
信陽軍　春秋時申國之地(或曰申國在今/南陽郡南陽縣)其後屬楚¶
秦屬南陽郡二漢為南陽江夏二郡魏分南陽置義陽¶
郡晉宋並因之宋又置司州(領縣四/治於此)齊並因之有三關¶
之隘(今義陽縣界有故平靖關其武陽/黄峴二關在安陸郡應山縣界也)北接陳汝控帶¶
許洛宋齊以來常為邊鎮梁曰北司州後復置司州(梁/天)¶
(監二年為魏/將元英所陷)後魏改為郢州後周改為申州隋煬帝改¶
<pb:KR2m0009_WYG_319-15b>¶
為義州尋為義陽郡唐為申州或為義陽郡屬淮南道¶
領縣三(義陽鍾羅/山    山)宋開寳九年降為義陽軍廢羅山二¶
縣太平興國元年改為信陽軍雍熙二年復置羅山屬¶
京西北路　貢紵布領縣二治信陽　信陽(魏義陽縣/有溮水桐)¶
(栢山/淮水)羅山(隋/縣)¶
潭州　古三苖國之地自春秋以來為黔中地楚國之¶
南境秦為長沙郡(冇萬里沙祠/故曰長沙)漢為長沙國初封番君¶
呉芮為長沙王(都於/此)及景帝封子發又為長沙王後漢¶
<pb:KR2m0009_WYG_319-16a>¶
復為長沙郡晉因之宋長沙國兼置湘州(領郡十/治於此)齊因¶
之又為長沙郡湘川之奥人豐土闢南通嶺嶠唇齒荆¶
雍亦為重鎮梁陳以來皆因而不改隋平陳置潭州(取/昭)¶
(潭為/名)煬帝初州廢置長沙郡唐為潭州或為長沙郡屬¶
江南道領縣六(長沙/益陽)　(湘潭/醴陵)　(湘鄉/瀏陽)唐末馬氏據其地¶
建為武安軍節度梁以衡州攸縣來屬宋乾徳元年平¶
湖南降為防禦太平興國二年析長沙六鄉置寧鄉縣¶
端拱元年復武安節度淳化四年以衡州衡山岳州湘¶
<pb:KR2m0009_WYG_319-16b>¶
隂並來屬熙寧六年置安化縣元符元年以長沙縣五¶
鄉湘潭縣兩鄉為善化縣屬荆湖南路　貢葛茶領縣¶
十二治長沙善化　長沙(隋縣有岳麓山/湘水溈水橘洲)湘潭(唐縣有/碧泉)¶
益陽(漢縣有五/溪山益水)湘隂(唐縣有漣/水汨水)醴陵(唐縣有/王喬山)瀏陽(唐縣/有因)¶
(水/)攸(唐縣有雲/陽山攸水)衡山(晉縣有衡/山武陽山)安化(有浮青/山資江)湘鄉(唐縣/有漙)¶
(水/)寧鄉(有大溈/山溈水)善化¶
岳州　古蒼梧之野(蒼梧野不止於此郡/界側近之地皆是)亦三苖國之¶
地(亦古麇子國春秋文公十年楚子伐麇即此/地也凡今長沙衡陽諸郡皆古三苖之地)青草洞¶
<pb:KR2m0009_WYG_319-17a>¶
庭湖在焉(二湖相連青草/在南洞庭在北)春秋戰國時並屬楚亦古羅¶
國之地楚辭之言汨羅是也(羅縣北有汨/水汨音覔)秦屬長沙郡¶
二漢皆因之呉因之為重鎮(建安中孫權使魯肅孫皓/時滕牧萬彧皆屯於此)¶
晉因之東晉亦為重鎮(使陶侃/鎮守此)宋分置巴陵郡齊因之¶
梁置巴州湘東王遣陸法和等據赤亭擒侯景將任約¶
於此(今郡西華容界有赤亭城是/也城近赤亭湖因以為名)隋平陳改為鄂州煬¶
帝初改為羅州尋為巴陵郡郡人董景珍等以羅縣令¶
蕭銑為主起兵於此唐武徳四年平蕭銑復為岳州或¶
<pb:KR2m0009_WYG_319-17b>¶
為巴陵郡屬江南道領縣五(巴陵湘華容昌沅/江    隂    江)宋乾徳¶
元年以湘隂𨽻潭州淳化五年陞王朝場為縣屬荆湖¶
北路　貢紵領縣五治巴陵　巴陵(呉縣有湘水/君山洞庭湖)華容¶
(唐縣有/赤沙湖)沅江(隋縣有楓/山沅水)平江(唐昌江縣後唐改/有昌江山汨水)臨湘(即/王)¶
(朝縣有城/陵山大江)¶
衡州　春秋以來屬楚秦屬長沙郡漢屬長沙國桂陽¶
郡地後漢屬長沙桂陽二郡地呉以其地置衡陽湘東¶
二郡晉因之宋為衡陽國及湘東郡齊以下皆因之(齊/嘗)¶
<pb:KR2m0009_WYG_319-18a>¶
(改衡陽/國為郡)隋平陳省湘東衡陽二郡置衡州煬帝初州廢¶
置衡山郡唐為衡州或為衡陽郡屬江南道領縣六(衡/陽)¶
　(湘潭/常陵)　(耒陽/茶陵)　(攸/)梁以攸縣屬潭州宋乾徳三年陞¶
安仁場為縣淳化四年以衡山𨽻潭州屬荆湖南路¶
貢麩金犀領縣五治衡陽　衡陽(唐縣冇岣嶁山/茶溪蒸水酃水)茶陵¶
(唐縣有雲陽/山炎帝陵)耒陽(唐縣有耒水/厯水杜甫墓)常寧(唐縣有春/水宜溪)安仁(有/小)¶
(江/水)¶
永州　春秋楚國之南境秦屬長沙郡漢武置零陵郡¶
<pb:KR2m0009_WYG_319-18b>¶
後漢及晉皆因之宋為零陵國齊為零陵郡梁陳皆然¶
隋平陳廢置永州煬帝初州廢置零陵郡唐為永州或¶
為零陵郡屬江南道領縣四(零陵/湘源)　(祁陽/灌陽)晉以湘源灌¶
陽二縣屬全州宋雍熙元年陞東安場為縣屬荆湖南¶
路　貢葛石燕領縣三治零陵　零陵(隋縣有/瀟水)祁陽(唐/縣)¶
(有浯/溪)東安(有大陽/小江)¶
全州　晉天福中馬希範奏以永州湘源縣置州以灌¶
陽來屬宋因之屬荆湖南路　貢葛零陵香領縣二治¶
<pb:KR2m0009_WYG_319-19a>¶
清湘　清湘(隋湘源縣晉改/有湘山乳穴)灌陽(隋縣有/灌水)¶
道州　舜封象有鼻國即此也春秋時楚地秦屬長沙¶
國漢初屬長沙國後屬零陵郡後漢魏晉皆因之宋齊¶
為營陽郡梁改營陽為永陽郡隋平陳郡廢悉併其地¶
置永州煬帝初州廢屬零陵郡唐平蕭銑割其地置營¶
州武徳五年改為南營州貞觀八年改為道州或為江¶
華郡(漢都龎嶺今謂之永明有甿渚/嶺今謂之白芒即五嶺之二也)屬江南道領縣四¶
(營道/江華)　(延唐/永明)宋因之屬荆湖南路　貢白紵零陵香領¶
<pb:KR2m0009_WYG_319-19b>¶
縣四治營道　營道(唐縣有營/水沱水)寧逺(唐延唐縣宋改有/九疑山冷道水)¶
永明(唐縣有/警水)江華(唐縣有呉/望山沱水)¶
郴州　春秋戰國時皆楚地秦屬長沙郡項羽徙義帝¶
都郴即此地漢初以其地為桂陽郡(即長沙/之南境)後漢晉宋¶
齊皆因之陳以其地為桂陽廬陽二郡隋平陳廢二郡¶
置郴州煬帝初州廢復置桂陽郡唐為郴州或為桂陽¶
郡屬江南道領縣八(郴/山)　(南亭/義昌)　(資興/髙平)　(義章/臨武)　(藍/)晉¶
改為敦州廢臨武髙平二縣以其地入桂陽監又廢資¶
<pb:KR2m0009_WYG_319-20a>¶
興縣漢復為郴州宋景徳二年以藍山屬桂陽監嘉定¶
四年析郴縣置資興縣屬荆湖南路　貢紵領縣五治¶
郴　郴(漢縣有郴/水渌醽水)桂陽(唐義昌縣宋/改有耒水)宜章(唐義昌縣宋/改有章水)¶
永興(有安/陵水)資興¶
桂陽軍　唐於郴州境置監掌鑄錢宋因之主銀冶景¶
徳元年以郴州藍山縣來屬天禧三年置平陽縣紹興¶
間又割平陽縣析置臨武縣屬荆湖南路領縣三治平¶
陽　平陽(隋縣有/芙蓉山)藍山(唐/縣)臨武¶
<pb:KR2m0009_WYG_319-20b>¶
連州　春秋楚地秦屬長沙郡之南境二漢屬桂陽郡¶
呉屬始興郡晉因之宋明帝置宋安郡後省屬廣興郡¶
(宋改始興為廣/興今始興郡也)齊復屬始興郡梁又分為陽山郡陳郡¶
廢隋煬帝初置熙平郡唐改為連州或為連山郡屬嶺¶
南道領縣三(宋/同)宋開寳四年以廣州浛光來屬六年以¶
浛光𨽻英州屬廣東路　貢紵布官桂鍾乳領縣三治¶
桂陽　桂陽(漢縣有湟/水海陽湖)陽山(晉縣有/茂溪山)連山(隋縣有銅/山乳穴)¶
邵州　春秋戰國時皆屬楚秦屬長沙郡漢屬長沙國¶
<pb:KR2m0009_WYG_319-21a>¶
零陵郡地後漢屬長沙零陵二郡地呉置邵陵郡(分零/陵北)¶
(部都/尉置)晉宋齊梁陳皆因之隋平陳廢邵陵併入長沙郡¶
唐復分置邵州或為邵陽郡屬江南道領縣二(邵陽/武岡)宋¶
熙寧五年收復梅山以其地置新化縣元豐四年以溪¶
洞徽州為蒔竹縣𨽻州崇寧四年以蒔竹縣之臨口寨¶
為臨岡縣五年别為武岡軍屬荆湖南路　貢犀角銀¶
領縣三治邵陽　邵陽(晉縣有武陵/水桃花源)新化(有惜澬水/等五寨)蒔¶
竹(冇蒔/竹水)¶
<pb:KR2m0009_WYG_319-21b>¶
武岡軍　本唐邵州武岡縣(隋為武/攸縣)崇寧五年陞為軍¶
以蒔竹分為綏寧臨岡二縣𨽻焉屬荆湖南路領縣三¶
治武岡　武岡(唐縣有/齊水)綏寧　臨岡(故臨口寨後又/改為新寧縣)¶
鼎州　春秋戰國時皆屬楚地秦昭王置黔中郡漢髙¶
更名武陵郡後漢魏晉皆因之(本名義陵在辰陽縣與/夷相接武陵記桃花源)¶
(即此/地也)宋齊亦曰武陵郡梁置武州後改曰沅州隋平陳¶
改為朗州煬帝初州廢置武陵郡唐為朗州或為武陵¶
郡屬江南道領縣二(武陵/龍陽)後唐為武正軍節度又改武¶
<pb:KR2m0009_WYG_319-22a>¶
平軍周為大都督宋析武陵置桃源縣又置沅江縣大¶
中祥符五年改為鼎州乾道元年陞為常徳府領本軍¶
節度屬荆湖北路　貢紵布綀布領縣四治武陵　武¶
陵(隋縣有武陵山沅水/滄浪水杜渚芷江)桃源(宋縣有桃源/山夷溪延溪)龍陽(呉縣有/鼎水酉)¶
(水橘/洲)沅江¶
澧州　春秋時楚地秦屬黔中郡二漢屬武陵郡兼置¶
荆州(領縣八/治於此)呉分置天門郡晉宋齊皆因之隋平陳置¶
松州尋改為潭州煬帝初為澧陽郡唐為澧州或為澧¶
<pb:KR2m0009_WYG_319-22b>¶
陽郡屬江南道領縣四(宋/同)宋屬荆湖北路　貢綾竹簟¶
領縣四治澧陽　澧陽(晉縣有大浮/山崇山澧水)安鄉(隋縣有澧/水澹水)石¶
門(隋縣有/茹溪)慈利(隋縣有/漊水)¶
辰州　古蠻夷之地春秋楚國之境秦屬黔中郡漢屬¶
長沙武陵二郡地後漢發南郡人入武谿撃諸蠻不克¶
後馬援至臨沅而擊諸蠻破之此其地也後亦屬武陵¶
郡晉宋齊並為武陵郡地隋分辰州煬帝初為沅陵郡¶
唐為辰州或為盧溪郡屬江南道領縣五(沅陵/辰溪)　(溆浦/盧溪)¶
<pb:KR2m0009_WYG_319-23a>¶
(陽麻/)宋太平興國七年置招諭縣熙寧七年以麻陽招¶
諭二縣𨽻沅州屬荆湖北路　貢光明朱砂水銀領縣¶
四治沅陵　沅陵(漢縣有壺/頭山沅江)溆浦(唐縣有/溆水)辰溪(隋縣有/辰溪)¶
盧溪(唐縣有武/山武溪)¶
沅州　古蠻夷之境楚國黔中之地秦屬黔中郡二漢¶
屬武陵郡在巫水之陽隋屬沅陵郡唐為巫州天授中¶
以巫山不在州界改為沅州開元十二年復為巫州或¶
為潭陽郡屬江南道領縣三(龍標潭朗/溪    陽)宋熙寧七年章¶
<pb:KR2m0009_WYG_319-23b>¶
惇收復其地以潭陽縣地置盧陽縣以辰州麻陽招諭¶
二縣來屬八年併錦州寨人戸及廢招諭入麻陽縣元¶
豐三年併鎮江寨人戸入黔江城為黔陽縣五年陞舊¶
渠陽寨為縣屬荆湖北道　貢水銀朱砂領縣四治盧¶
陽　盧陽(唐錦州屬縣/有錦水瀘水)麻陽(唐/縣)黔陽　渠陽¶
靖州　秦漢黔中地唐為夷播叙二州之境後周時節¶
度使周行逢死叙州刺史鍾存志奔武陽而楊正岩以¶
十洞稱徽誠二州宋熙寧九年十洞酋長楊通藴送欵¶
<pb:KR2m0009_WYG_319-24a>¶
内附楊通寳來貢朝廷以通寳為誠州刺史其子□復¶
為誠州刺史又詔於武岡之西作城在渠河之陽為誠¶
州廢為渠陽軍尋廢為寨𨽻沅州復置誠州後改為靖¶
州蓋自崇寧再歸職方屬荆湖北路　貢白絹領縣三¶
治永平　永平(本渠陽縣有渠/河崇寧三年改)㑹同(本三江縣崇/寧二年改)通道¶
(本羅䝉縣崇/寧二年改)¶
黔州　古蠻夷之國春秋戰國皆楚地秦恵王欲楚黔¶
中地以武關地易之即此是也通謂之五溪(五溪謂酉/辰巫武陵)¶
<pb:KR2m0009_WYG_319-24b>¶
(等五溪也古老相傳云楚子滅巴巴子兄弟五人流入/黔中各為一溪之長一説云五溪蠻皆槃瓠子孫自為)¶
(統長非/巴子也)秦屬黔中郡漢屬武陵郡後漢因之晉宋齊亦¶
然後周武帝時蠻帥以其地歸附遂置奉州後改為黔¶
州隋初亦置黔州煬帝初為黔安郡唐復為黔州或為¶
黔中郡屬江南道領縣六(彭水/洪杜)　(洋水/信寧)　(黔江/都儒)孟蜀為¶
武㤗軍節度宋平蜀因之嘉祐八年廢洪杜洋水都儒¶
信寧四縣入彭水後陞為紹慶府此州羈縻之州凡五¶
十六思州領縣二費州領縣二並州遣牙校治事播州¶
<pb:KR2m0009_WYG_319-25a>¶
領縣二夷州領縣四並領以酋長其餘南寧等州並羣¶
蠻所處地連溪峒控邊面甚廣屬四川䕫州路　貢朱¶
砂蠟領縣二治彭水　彭水(漢酉陽縣隋改有壺/頭山巴江彭水朗溪)黔江¶
(唐/縣)¶
思州　厯代土地與黔中郡同隋屬清江郡唐武徳元¶
年以地當䍧牁之衝要遂置務州貞觀八年改為思州¶
或為寧夷郡屬江南道領縣四(務州/思卭)　(寧夷/思王)宋初為羈¶
縻州𨽻黔州大觀元年蕃部長田祐恭願為王民始建¶
<pb:KR2m0009_WYG_319-25b>¶
州領務川卭水安夷三縣宣和四年廢州及務川縣以¶
務川城為名卭水安夷二縣並作堡𨽻黔州紹興二年¶
復置思州就以田氏為守¶
施州　春秋巴國之境七國時楚國巫郡之地秦屬南¶
郡二漢因之後周置亭州及業州隋煬帝初併置庸州¶
尋廢置清江郡唐為施州或為清江郡屬江南道領縣¶
二(清江/建始)宋屬四川䕫州路　貢黄連木藥子領縣二治¶
清江　清江(漢巫縣地有夷水一名清/江廩君乗土船於此地)建始(漢巫/縣地)¶
<pb:KR2m0009_WYG_319-26a>¶
珍州　古蠻夷之地唐貞觀七年開山洞置珍州或為¶
夜郎郡屬江南道領縣四(營徳/麗臯)　(夜郎/樂源)憲宗時廢屬溱¶
州五代復為蠻夷宋賜名珍州後改為西髙州徽宗時¶
大駱解上下族帥駱世華駱文貴獻其地立珍州亦曰¶
樂源郡宣和三年承州廢以綏陽縣來𨽻屬四川䕫州¶
路領縣二治樂源　樂源　綏陽¶
播州　古蠻夷之域黔中郡地夜郎國之東南隅也漢¶
屬䍧牁其後無聞唐以隋䍧牁縣置播州或為播川郡¶
<pb:KR2m0009_WYG_319-26b>¶
屬江南道領縣三(遵義芙帶/水    蓉)宋大觀二年南平夷人楊¶
友貴等獻其地建為州領播川琅川帶水三縣宣和三¶
年廢為城𨽻南平軍¶
夷州　徼外蠻夷之地漢屬䍧牁郡厯代恃險不聞臣¶
附隋煬帝時始屬明陽郡唐武徳四年以思州之寧夷¶
縣置貞觀元年州廢四年復以黔州之都上縣開南蠻¶
置十一年徙治綏陽(與費州/同置)或為義泉郡屬江南道領¶
縣五(綏陽䍧都上寧義/泉    川    夷)宋為羈縻州大觀三年酋長獻¶
<pb:KR2m0009_WYG_319-27a>¶
其地建為承州領縣五與唐同宣和三年廢州及都上¶
等縣以綏陽縣𨽻珍州¶
溱州　古蠻夷之地唐貞觀十六年開山洞置溱州或¶
為溱溪郡屬江南道領縣二(營懿/扶歡)宋為羈縻仍領前二¶
縣熙寧七年招納置營懿等寨𨽻恭州後𨽻南平軍大¶
觀二年别置溱州及溱溪夜郎兩縣宣和三年廢州及¶
縣以溱溪寨為名𨽻南平軍¶
錦州　厯代土地與辰州同唐垂拱二年以辰州麻陽¶
<pb:KR2m0009_WYG_319-27b>¶
縣地及開山洞置錦州或為盧陽郡屬江南道領縣五¶
(盧陽常洛浦渭招/喻    豐    陽)宋無此州其地則入辰沅二州¶
溪州　厯代土地與辰州同唐天授二年析辰州置或¶
為靈溪郡屬江南道領縣二(大鄉/三亭)宋無此州¶
費州　古蠻夷之國漢屬䍧牁郡山川險阻為俚獠所¶
居多不賔附至後周始置為費州因水為名唐貞觀四¶
年析思州之涪川扶陽南蠻置或為涪川郡屬江南道¶
領縣四(涪川/扶陽)　(多田/城樂)宋無此州¶
<pb:KR2m0009_WYG_319-28a>¶
業州　古蠻夷之地唐長安四年以沅州之夜郎渭溪¶
二縣置舞州開元十三年以舞武聲相近更名鶴州二¶
十年又名業州大厯五年又更名奬州或為龍溪郡屬¶
江南道領縣二(峩山/渭溪)　宋無此州¶
　¶
　¶
　¶
　¶
<pb:KR2m0009_WYG_319-28b>¶
　¶
　¶
　¶
　¶
　¶
　¶
　¶
　文獻通考卷三百十九¶
