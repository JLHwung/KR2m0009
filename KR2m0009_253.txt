# -*- mode: mandoku-view; -*-
#+TITLE: 文獻通考
#+DATE: 2015-08-24 22:49:38.671032
#+PROPERTY: ID KR2m0009
#+PROPERTY: BASEEDITION WYG    
#+PROPERTY: JUAN 卷二百五十三　
<pb:KR2m0009_WYG_253-1a>¶
欽定四庫全書¶
　文獻通考卷二百五十三¶
　鄱　陽　馬　端　臨　貴　與　著¶
帝系考四¶
　　后妃(皇太子妃及後宫/儀)　(冊后妃及冊太子妃禮/)¶
黄帝娶於西陵之女(西陵國/名也)是為嫘祖(祖一作俎嫘力/追反索隱曰一)¶
(曰雷祖音力誰反/正義曰一作傫)嫘祖為黄帝正妃(索隱曰按黄帝立/四妃象后妃四星)¶
(皇甫謐云元妃西陵氏女曰嫘祖生昌意次妃方雷氏/女曰女節生青陽次妃彤魚氏女生夷鼔一名蒼林次)¶
<pb:KR2m0009_WYG_253-1b>¶
(妃嫫母班在三人之下按國語夷鼔蒼林是二人又按/漢書古今人表彤魚氏生夷鼔嫫母生蒼林不得如謐)¶
(所/說)生二子其後皆有天下其一曰元囂是為青陽(太史/公自)¶
(據大戴禮以嫘祖生昌意及元囂則青陽也皇甫謐以/青陽為少昊乃方雷氏所生是其所見異也索隱曰元)¶
(囂帝嚳之祖按皇甫謐及宋衷皆云元囂青陽即少昊/也今此紀下云元囂不得在帝位則太史公意青陽非)¶
(少昊明矣而此又云元囂是為青陽當是誤也謂二人/皆黄帝子並列其名所以前史因誤以元囂青陽一人)¶
(耳宋衷又云元囂是為青陽少昊繼黄帝立者而史不/叙蓋少昊以金徳王非五運之次故叙五帝不數之也)¶
青陽降居江水其二曰昌意降居若水(降下也言帝子/為諸侯降居江)¶
(水若水二國皆在/蜀即所封國也)昌意娶蜀山氏女曰昌僕生高陽高¶
<pb:KR2m0009_WYG_253-2a>¶
陽有聖德焉(正義曰華陽國志及十三州志云蜀之先/肇於人皇之際黄帝與子昌意娶蜀山氏)¶
(後子孫因封焉帝顓頊高陽氏黄帝之孫昌意之子母/曰昌僕亦謂之女樞河圖云瑶光如蜺貫月正白感女)¶
(樞於幽房之宫生顓頊/首戴干戈有德文也)¶
帝嚳有四妃卜其子皆有天下元妃有邰氏女曰姜嫄¶
生后稷次妃有娀氏女曰簡狄生卨次妃陳豐氏女曰¶
慶都生放勲次妃娵訾氏女曰常儀生帝摯(帝嚳崩帝/摯代立摯)¶
(在位九年政微弱弟唐/侯放勲德盛乃禪位焉)¶
唐堯娶散宜氏之女曰女皇生丹朱又有庶子九人皆¶
<pb:KR2m0009_WYG_253-2b>¶
不肖¶
虞舜娶堯之二女長娥皇次女英舜升天子娥皇為后¶
女英為妃娥皇無子女英生商均¶
夏禹娶塗山氏之女生啟¶
商湯妃有莘氏之女¶
周太王娶有邰氏之女曰太姜¶
　詩古公亶父來朝走馬率西水滸至于岐下爰及姜¶
　女聿來胥宇¶
<pb:KR2m0009_WYG_253-3a>¶
王季娶摯任氏之中女(正義曰國語注摯疇二國任姓/奚仲仲虺之後太任之家太任)¶
(王季之妃/文王母也)¶
　詩摯仲氏任自彼殷商來嫁于周曰嬪于京乃及王¶
　季維德之行太任有身生此文王　思齊太任文王¶
　之母思媚周姜京室之婦(齊莊媚愛也周姜太姜也/京周地也常思莊敬太任)¶
　(也乃為文王之母又常思愛太姜之配太王之禮/故能為京室之婦言其徳行純備故生聖子也)¶
　列女傳太姜太王娶之以為妃生太伯仲雍王季太¶
　姜有色而貞順率導諸子至於成童靡有過失太王¶
<pb:KR2m0009_WYG_253-3b>¶
　謀事必於太姜遷徙必與太任王季娶之以為妃太¶
　任之性端壹誠莊維德之行及其有身目不視惡色¶
　耳不聽淫聲口不出傲言能以胎教子而生文王此¶
　皆有賢行也¶
文王娶有莘氏之長女曰太姒¶
　詩文王初載天作之合在洽之陽在渭之涘文王嘉¶
　止大邦有子大邦有子俔天之妹(俔譬也知太姒之/賢而尊之如天之)¶
　(有女/弟)文定厥祥(問名之後卜而得吉則文王/以禮定其吉祥謂納幣也)親迎于¶
<pb:KR2m0009_WYG_253-4a>¶
　渭造舟為梁不顯其光(不明乎其禮之有光輝美之/也天子造舟周制也殷時未)¶
　(有此/等制)有命自天命此文王于周于京纘女維莘長子¶
　維行(天將命文王君天下於周京之地故亦為作合/使繼太任之女事於莘國莘國之長女太姒則)¶
　(配文王維/德之行)篤生武王保祐命爾燮伐大商(燮和也謂/協和伐殷)¶
　(之/事)　太姒嗣徽音則百斯男(太姒十子衆妾則宜百/子也箋云徽美也嗣太)¶
　(任之美音謂續/行其善教令)惠于宗公神罔時怨神罔時恫(宗公/宗神)¶
　(也惠/順也)刑于寡妻至于兄弟以御于家邦(刑法也寡妻/適妻也箋云)¶
　(寡妻寡/有之妻)¶
<pb:KR2m0009_WYG_253-4b>¶
武王娶邑姜(服䖍曰邑姜武王/后太公之女也)¶
　論語武王曰予有亂臣十人(十人謂周公旦召公奭/太公望畢公榮公太顚)¶
　(閎夭散宜生南宫适其一人謂丈母劉侍讀以為子/無臣母之義蓋邑姜也九人治外邑姜治内亂治也)¶
　孔子曰才難不其然乎唐虞之際於斯為盛有婦人¶
　焉九人而已¶
　史記武王與叔虞母會時夢天謂武王曰余命女生¶
　子名虞余與之唐及生子文在其手曰虞故命之曰¶
　虞¶
<pb:KR2m0009_WYG_253-5a>¶
曲禮天子有后有夫人有世婦有嬪有妻有妾(妻八十/一御妻)¶
(周禮謂之女御以其御序於王之燕妾賤者以疏夫扶/也扶持於王婦服也言其進以服事君子也  其猶貴)¶
(故加以世婦言之亦廣世允也嬪婦人之美稱可賔敬/也妻之言齊也言進御於王之時暫有齊同之義妾之)¶
(言接也聞彼有禮走而徃焉以得接見於君子也周禮/則嬪在世婦上又無妾之文也今此所陳與周禮雜而)¶
(不次者記者之言或雜夏殷而言之鄭注檀弓云舜不/告而娶不立正妃但三夫人夏則因而廣之増九女則)¶
(十二人所増九女者則九嬪也故鄭云春秋説云天子/娶十二人夏制鄭又云殷増三九二十七人總三十九)¶
(人所謂二十七世婦也周又三二十七人因為八十一/人則女御也  注周禮至賤者正義曰解周名為女御)¶
(之義以其御於王之燕寢御女按周禮王有六寢一是/正寢餘五任後通為燕寢其一在東北王春居之一在)¶
<pb:KR2m0009_WYG_253-5b>¶
(西北王冬居之一在西南王秋居之一在東南王夏居/之一在中央六月居之凡后妃以下更為次序而上御)¶
(王於五寢之中也故鄭注周禮九嬪云凡御見之法月/與后妃其象也卑者宜先尊者宜後女御八十一人當)¶
(九夕世婦二十七人當三夕九嬪九人當一夕三夫人/當一夕后當一夕亦十五日而徧云自望後反之婦人)¶
(上御必有女史彤管以差次之后妃羣妾以禮御於君/所女史書其日月授之環以進退之生子月辰則以金)¶
(環退之當御者以銀環進之著左手/既御著於右手事無小大記以成法)¶
昏義古者后立六宫三夫人九嬪二十七世婦八十一¶
御妻以聽天下之内治以明章婦順故天下内和而家¶
理天子立六官三公九卿二十七大夫八十一元士以¶
<pb:KR2m0009_WYG_253-6a>¶
聽天下之外治以明章天下之男教故外和而國治故¶
曰天子聽男教后聽女順天子理陽道后治隂德天子¶
聽外治后聽内治教順成俗外内和順國家理治此之¶
謂盛德(天子六寢而六宫在後六官在前所以成副施/内外之政也三夫人以下百二十人周制也三)¶
(公以下百二十人似夏制也合而言之取其相應有象/天數也内治婦學之法也隂德謂主隂事隂令也  正)¶
(義曰按宫人云掌王之六寢之修注路寢一小寢五是/天子六寢也云六宫在後者后之六宮在王之六寢之)¶
(後亦大寢一小寢五其九嬪以下亦分居之其三夫人/雖不分居六宮亦分主六宮之事或二宫則一人也或)¶
(猶如三公分主六卿之類也云内治婦學之法也者按/九嬪職云掌婦學之法故知内治是婦學也云隂德謂)¶
<pb:KR2m0009_WYG_253-6b>¶
(主隂事隂令也者按内宰掌王之隂事隂令注云隂/事謂羣妃御見之事隂令為王所求為於北宫也)¶
周官内宰以隂禮教六宮(鄭司農云隂禮婦人之禮六/宫後五前一王之妃百二十)¶
(人后一人夫人三人嬪九人世婦二十七人女御八十/一人言謂六官謂后也婦人稱寢曰宫宫隠蔽之言后)¶
(象王立六宫而居之亦正寢一燕寢五教者不/敢斥言之謂之六宫若今稱皇后為中宫矣)以隂禮¶
教六嬪(教之以婦人之禮不言教/夫人世婦者舉中省文也)以婦職之法教九御¶
使各有屬以作二事正其服禁其竒衺展其功緒(婦職/謂織)¶
(絍組紃縫線之事九御女御也九九而御於王因以號/焉使之九九為屬同時御又同事也正其服止踰侈竒)¶
(衺若今媚道展猶録也緒業也故書二為/三杜子春云當為二二事謂絲枲之屬也)大祭祀后祼¶
<pb:KR2m0009_WYG_253-7a>¶
獻則贊瑶爵亦如之(謂祭宗廟王既祼而出迎牲后乃/從後祼也祭統曰君執圭瓚祼尸)¶
(大宗執璋瓚亞祼此大宗亞祼謂夫人不與而攝耳獻/謂王薦腥薦熟后亦從獻也瑶爵謂尸卒食王既酳尸)¶
(后亞獻之其/爵以瑶為飾)正后之服位而詔其禮樂之儀(薦徹之禮/當與樂相)¶
(應位謂房中户/内及阼所立處)贊九嬪之禮事(助九嬪贊后之事九嬪/者贊后薦玉齍薦徹豆)¶
(籩咨齍/音)凡賔客之祼獻瑶爵皆贊(謂王同姓及二王之/後來朝覲為賔客者)¶
(祼之禮亞王而禮賔獻謂王享燕亞王獻賔也瑶爵所/以亞王酬賔也坊記曰陽侯殺穆侯而竊其夫人故大)¶
(饗廢夫/人之禮)致后之賔客之禮(謂諸侯來朝覲/及女賔之賔客)凡喪事佐后¶
使治外内命婦正其服位(使使其屬之上士内命婦謂/九嬪世婦女御鄭司農云外)¶
<pb:KR2m0009_WYG_253-7b>¶
(命婦卿大夫之妻王命其夫后/命其婦元謂士妻亦為命婦)凡建國佐后立市設其¶
次置其叙正其肆陳其貨賄出其度量淳制祭之以隂¶
禮(市朝者君所以建國也建國者必面朝後市王立朝/而后立市隂陽相承之義次司次也叙介次也陳猶)¶
(處也度丈尺也量豆區之屬鄭司農云佐后立市者始/立市后立之也祭之以隂禮者市中之社先后所立社)¶
(也故書淳為敦杜子春讀敦為純純謂幅廣也制謂匹/長元謂純制天子廵狩禮所云制幣丈八尺純四&KR2149;與)¶
(隂禮婦人之祭祀與純諸/允反下司&KR2149;音紙  音餘)中春詔后帥内外命婦始蠶¶
於北郊以為祭服(蠶於北郊婦人以純隂為尊郊/必有公桑蠶室焉  中音仲)歳終¶
則會内人之稍食稽其功事(内人主/為九御)佐后而受獻功者¶
<pb:KR2m0009_WYG_253-8a>¶
比其小大與其麤良而賞罰之(獻功者九御之屬鄭司/農云烝而獻功元謂典)¶
(婦功曰及/秋獻功)㑹内宫之財用(計夫人以/下所用財)正嵗均其稍食施¶
其功事憲禁令於王之北宫而紏其守(均猶調度也施/猶賦也北宫后)¶
(之六宫謂之北宫者繋於王言之/明用王之禁令令之守宿衛者)上春詔王后帥六宫¶
之人而生穜稑之種而獻之於王(六宮之人夫人以下/分居后之六宫者古)¶
(者使后宫藏種以其有𫝊類蕃孳之祥必生而獻之示/能育之使不傷敗且以佐王耕事共禘郊也鄭司農云)¶
(先種後熟曰穜後穜先熟曰稑王當以耕種於藉田元/謂詩云黍稷穜稑是也夫人以下分居后之六宫者毎)¶
(宫九嬪一人世婦三人女御九人其餘九嬪三人世婦/九人女御二十七人從后唯其所燕息焉從后者五日)¶
<pb:KR2m0009_WYG_253-8b>¶
(而沐浴其次又上十五日而徧/云夫人如三公從容論婦禮)¶
　内宰下大夫二人上士四人中士八人府四人史八¶
　人胥八人徒八十人(内宰宫中官之長治疏内宰對/太宰治百官内宰  婦人之事)¶
　(故名内宰太宰不/稱外者謂兼統内)¶
九嬪掌婦學之法以教九御婦德婦言婦容婦功各帥¶
其屬而以時御叙於王所(婦德謂貞順婦言謂辭令婦/容婉娩婦功謂絲枲自九嬪)¶
(以下九九而御於王所九嬪者既習於四事又備於從/人之道是以教女御也教各率其屬者使亦九九相與)¶
(從於王所息之燕寢御猶進也勸也進勸/王息亦相次叙  羣妃御見法見曲禮注)凡祭祀贊玉¶
<pb:KR2m0009_WYG_253-9a>¶
齍贊后薦徹豆籩(玉齍玉敦受黍稷器后進之而不/徹故書玉為玉也杜子春讀為玉)若¶
有賔客則從后(當贊/后事)大喪帥叙哭者亦如之(亦從后帥/猶道也后)¶
(哭衆之次/序乃哭)世婦掌祭祀賔客喪紀之事帥女宫而濯摡¶
為齊盛(摡拭也為猶差擇婦疏祭祀黍稷舂人舂之&KR1066;/人炊之皆不使世  此為非舂非炊是差擇暁)¶
(然/矣)及祭之日涖陳女宫之具凡内羞之物(涖臨也内羞/房中之羞也)¶
掌弔臨於卿大夫之喪(王使之/往弔)¶
女御掌御叙於王之燕寢(言掌御叙防上之專妬者於/王之燕寢則王不就后宫息)¶
(在疏掌御叙不使九嬪世婦掌之者謂/  上妬嫉自專之事女御官卑不敢也)以歳時獻功事¶
<pb:KR2m0009_WYG_253-9b>¶
(絲枲成/功之事)凡祭祀贊世婦(助其帥/涖女官)大喪掌沐浴(王及后/之喪)后¶
之喪持翣(翣棺飾也持/而從柩車)從世婦而弔於卿大夫之喪(從/之)¶
(數蓋如使/者之介云)¶
　鄭氏曰不列夫人於此官者夫人之於后猶三公¶
　　之於王坐而論婦禮無官職世婦不言數者君子¶
　　不茍於色有婦德者充之無則闕女御昏義所謂¶
　御妻御猶進也侍也¶
天子聘女納徵加穀珪(鄭元云納徵加於束帛賈公彦/曰士以上皆同元纁束帛天子)¶
<pb:KR2m0009_WYG_253-10a>¶
(加以榖/珪也)¶
魯桓公八年祭公來遂逆王后于紀¶
　公羊傳祭公者何天子之三公也何以不稱使(冢宰/周公)¶
　(稱/使)婚禮不稱主人(時王者/有母也)遂者何生事也(生猶造也/專事之辭)¶
　大夫無遂事此其言遂何(據待君命然/後卒大夫也)成使乎我也¶
　(以上來無事知成/使乎我使所吏反)其成使乎我柰何使我為媒可則¶
　因用是徃逆矣(婚禮成於五先納采問名納吉納徵/請期然後親迎時王者遣祭公來使)¶
　(魯為媒可則因用魯往迎之不復成禮疾王者不重/妃匹逆天下之母若逆婢妾將謂海内何哉故譏之)¶
<pb:KR2m0009_WYG_253-10b>¶
　(不言如紀者/辭有外文)女在其國稱女此其稱王后何王者無¶
　外其辭成矣¶
九年春紀季姜歸于京師¶
　公羊傳其辭成矣則其稱紀季姜何自我言紀父母¶
　之於子雖為天王后猶曰吾季姜(明子尊不/加於父母)¶
襄公十五年劉夏逆王后于齊(劉采地夏名也天子卿/書字劉夏非卿故書名)¶
(天子無外所命則/成故不言逆女)¶
　左氏傳十二年靈王求后於齊齊侯問對於晏桓子¶
<pb:KR2m0009_WYG_253-11a>¶
　桓子對曰先王之禮辭有之天子求后於諸侯諸侯¶
　對曰夫婦所生若而人(不敢譽亦不敢/毁故曰若而人)妾婦之子若¶
　而人(言非/適也)無女而有姊妹及姑姊妹則曰先守某公¶
　之遺女若而人齊侯許昏王使隂里給之(隂里周大/夫結成也)¶
　十五年官師從單靖公逆王后于齊卿不行非禮也¶
　(官師劉夏也天子官師非卿也劉夏獨過魯告昏故/不書單靖公天子不親昏使上卿逆而公監之故曰)¶
　(卿不行/非禮也)¶
　　通典說曰禮記昏義云婚禮者將合二姓之好上¶
<pb:KR2m0009_WYG_253-11b>¶
　以事宗廟下以繼後代也故君子重之共牢而食¶
　合卺而酳所以合禮同尊卑而親之成男女之别¶
　立夫婦之義而後父子親君臣正故曰婚禮者禮¶
　之本也公羊說天子至庶人皆親迎左氏説王者¶
　至尊無敵體之義不親迎鄭元駮之曰文王親迎¶
　於渭則天子親迎也天子雖尊然夫婦無判禮同¶
　　一體所謂無敵豈施於此按禮記哀公問曰冕而¶
　親迎不亦重乎孔子對曰合二姓之好以繼先聖¶
<pb:KR2m0009_WYG_253-12a>¶
　之後以為天地宗廟社稷之主君何謂已重乎此¶
　言繼先聖之後以為天地之主非天子則誰乎是¶
　鄭以天子當親迎也杜元凱以為天子不親迎按¶
　春秋祭公逆王后于紀𫝊曰禮也劉夏逆王后譏¶
　卿不行皆不譏王不親行明是天子不當親迎也¶
　文王之迎太姒身為公子迎在殷代未可據此以¶
　　為天子之禮孔子之對哀公自論魯國之法魯以¶
　　周公之後得郊祀上帝故以先聖天地為言耳非¶
<pb:KR2m0009_WYG_253-12b>¶
　　說天子之禮¶
漢興因秦之稱號帝母稱皇太后祖母稱太皇太后適¶
稱皇后(師古曰適讀曰嫡后亦君也天曰皇天地/曰后土故天子之妃以后為稱取象二儀)妾皆¶
稱夫人又有美人良人八子七子長使少使之號焉(師/古)¶
(曰良善也八七禄秩之差/也長使少使主供使者)至武帝制偼伃娙娥傛&KR4263;充¶
依各有爵位(師古曰偼言接幸於上也伃美稱也娙娥/皆美貌也傛傛猶言奕奕也便習之意也)¶
(充依言充後庭而依秩序也偼音接伃音予/字或從女其音同耳娙音五經反傛音容)而元帝加¶
昭儀之號(師古曰昭顯其/儀亦隆重也)凡十四等云(師古曰除皇后/自昭儀以下至)¶
<pb:KR2m0009_WYG_253-13a>¶
(秩百石/十四等)昭儀位視丞相爵比諸侯王偼伃視上卿比列¶
侯娙娥視中二千石比關内侯(師古曰中二千石實得/二千石也中之言滿也)¶
(月得百八十斛是為一嵗凡得二千/一百六十石言二千者舉成數耳)傛□視真二千石¶
比太上造(師古曰真二千石月得百五十斛一嵗/几得千八百石耳太上造第十六等爵)美人¶
視二千石比少上造(師古曰二千石月得百二十斛一/嵗凡得一千四百四十石耳少上)¶
(造第十/五爵)八子視千石比中更(師古曰中更第十三爵也/更音公衡反其下亦同)¶
充依視千石比左更(師古曰左更/第十二爵)七子視八百石比右¶
庶長(師古曰右庶/長第十一爵)良人視八百石比左庶長(師古曰左/庶長第十)¶
<pb:KR2m0009_WYG_253-13b>¶
(爵/)長使視六百石比五大夫(師古曰五大/夫第九爵)少使視四百¶
石比公乘(師古曰公/乘第八爵)五官視三百石(師古曰五官所掌/亦象外之五官也)¶
順常視二百石無涓共和娯靈保林良使夜者皆視百¶
石(師古曰涓潔也無涓言無所不潔也共讀曰恭言恭/順而和柔也娯靈可娯樂情靈也保安也保林言其)¶
(可安衆如林也良使使令之善/也夜者主職夜事令力成反)上家人子中家人子視¶
有秩斗食云(師古曰家人子者言采擇良家子以入宫/未有職號但稱家人子也斗食謂佐史也)¶
(謂之斗食者言一嵗不/滿百石日食一斗二升)五官以下葬司馬門外(服䖍曰/陵上司)¶
(馬門/之外)¶
<pb:KR2m0009_WYG_253-14a>¶
髙祖吕皇后名雉單父人髙祖微時后父吕公相而異¶
之妻以后生惠帝魯元公主髙祖為漢王元年封吕公¶
為臨泗侯髙祖崩孝恵立尊后為皇太后¶
　　應歴代后之推尊為皇太后太妃者自推尊以後¶
　　至崩葬事跡竝見太后門此不具錄後同¶
戚姬定陶人愛幸生趙王如意髙祖崩為吕后所殺¶
薄姬吳人初在魏王豹宫中豹亡輸織室髙祖幸之生¶
文帝自有子後希見文帝封代王從之文帝既立尊為¶
<pb:KR2m0009_WYG_253-14b>¶
皇太后¶
孝惠張皇后宣平侯敖之女母魯元公主吕太后欲為¶
重親故以魯元女配帝為皇后無子惠帝崩皇太后取¶
後宫子立為帝太后崩大臣誅諸吕及所名孝惠子張¶
后廢處北宫(北宫在未/央之北)孝文後元年薨葬安陵不起墳¶
　惠帝納后納采鴈璧乘馬東帛聘黄金二萬斤馬十¶
　二匹(吕氏為惠帝娶魯元/公主女故特優其禮)¶
　　先公曰魯元壻其弟而不知帝之為人主也惠帝¶
<pb:KR2m0009_WYG_253-15a>¶
　　妻其甥而不知妻之為皇后也夫上者民之父母¶
　　如此豈可以奉神靈之統哉蓋人倫顚倒而君道¶
　　陵夷甚矣¶
孝文竇皇后觀津人吕太后時以良家子選入宫太后¶
出宫人賜諸王各五人竇姬與至代代王幸之生女嫖¶
及景帝代王王后卒及入為帝立啓為太子竇姬為皇¶
后景帝立尊為皇太后¶
孝景薄皇后孝文薄太后家女也景帝為太子時太后¶
<pb:KR2m0009_WYG_253-15b>¶
取為太子妃景帝立之為皇后無寵立六年薄太后崩¶
坐廢廢後四年薨𦵏長安城東平望亭南¶
孝景王皇后槐里人初嫁為金王孫婦母臧氏奪之金¶
以納太子宫景帝為太子愛幸之生三女及武帝景帝¶
即位廢薄皇后及太子為臨江王乃立王夫人為后男¶
為太子封后兄信為蓋侯武帝即位尊為皇太后¶
孝武陳皇后長公主嫖女父陳午武帝得立為太子長¶
主有力乃取主女為妃及帝即位為皇后十餘年無子¶
<pb:KR2m0009_WYG_253-16a>¶
元光五年坐巫蠱廢居長門宫後十餘年薨𦵏霸陵郎¶
官亭東¶
孝武衞皇后字子夫生微為平陽主謳者帝恱之納宮¶
中元朔元年生男據遂立為皇后據為太子立二十八¶
年遭巫蠱事起太子誅江充發兵敗収后璽綬自殺宣¶
帝立改𦵏諡思后¶
孝武李夫人本以倡進兄延年納之宫中得幸生昌邑¶
哀王夫人早卒上憐之以后禮𦵏及衞思后廢後四年¶
<pb:KR2m0009_WYG_253-16b>¶
武帝崩大將軍光緣上雅意以李夫人配食追上尊號¶
曰孝武皇后¶
孝武鉤弋趙偼伃河間人武帝廵狩過河間望氣者言¶
有竒女乃使使召之得幸為偼伃居鉤弋宫生昭帝後¶
從幸甘泉以譴死昭帝立追尊為皇太后¶
孝昭上官皇后祖桀父安隴西上邽人孝昭立召入宫¶
為偼伃月餘立為皇后年甫六歳立十歳而昭帝崩昌¶
邑王即位尊為皇太后(時年方十/四五歳)¶
<pb:KR2m0009_WYG_253-17a>¶
衛太子史良娣宣帝祖母太子有妃有良娣有孺子妻¶
妾凡三等子皆稱皇孫史良娣家魯國元鼎四年入為¶
良娣生男號史皇孫武帝末巫蠱事起衛太子及良娣¶
史皇孫皆遭害宣帝即位追尊為戾后起園邑史氏侯¶
者四人¶
史皇孫王夫人宣帝母名翁須太始中得幸於史皇孫¶
皇孫妻妾無號位皆稱家人子征和二年生宣帝帝生¶
數月衛太子皇孫敗家人子皆坐誅莫有収𦵏者宣帝¶
<pb:KR2m0009_WYG_253-17b>¶
即位後追尊為悼后起園邑王氏侯者二人¶
孝宣許皇后父廣漢昌邑人宣帝養於掖庭號皇曾孫¶
廣漢以女妻之生元帝數月宣帝即位立為皇后廣漢¶
封昌成君明年為淳于衍所毒崩在位三年諡恭哀皇¶
后𦵏杜南是為杜陵南園¶
孝宣霍皇后大將軍光女許后崩光納之宫中立為后¶
立五年霍顯與子謀反誅坐廢處昭臺宫後十二嵗徙¶
雲林館乃自殺𦵏昆吾亭東¶
<pb:KR2m0009_WYG_253-18a>¶
孝宣王皇后父奉光長陵人宣帝即位入宫為偼伃帝¶
憐太子蚤失母幾為霍氏所害乃選後宫素謹愼無子¶
者立王偼伃為后令母養皇太子立十六年宣帝崩元¶
帝即位為皇太后¶
孝元王皇后名政君父禁居長安為廷尉吏宣帝時入¶
掖庭為家人子嵗餘宣帝令送太子宫見内殿一幸有¶
身生成帝為皇孫元帝即位以妃為偼伃後三年立為¶
皇后成帝立為皇太后¶
<pb:KR2m0009_WYG_253-18b>¶
孝成許皇后平恩侯嘉女元帝悼母恭哀后遭霍氏之¶
禍故選嘉女配皇太子成帝即位立為皇后立十四年¶
寵衰坐姊為媚道祝詛廢處昭臺宫後九年坐淳于長¶
等與后姊孊通書有誖謾賜藥自殺𦵏延陵交道廐西¶
孝成班偼伃帝初即位選入後宫始為少使俄大幸為¶
偼伃居増成舍有男後失之鴻嘉三年趙飛燕告許后¶
及班偼伃挾媚道祝詛后坐廢偼伃入求共飬太后長¶
信宫至成帝崩偼伃充奉園陵薨因𦵏園中¶
<pb:KR2m0009_WYG_253-19a>¶
孝成趙皇后本長安宫人(師古曰本宫人以賜陽阿主/家也宫人者省中副使官婢)¶
(名曰宫人非天子掖庭中也事見漢舊/儀言長安者以别甘泉等諸宫省也)屬陽阿主家學¶
歌舞號曰飛燕(以其體/輕故也)成帝見而悅之召入宫大幸有¶
女弟復召入俱為偼伃許后廢乃立飛燕為皇后而女¶
弟為昭儀姊弟專寵十餘年無子成帝暴崩民間歸咎¶
趙昭儀皇太后詔問皇帝起居發病狀昭儀自殺哀帝¶
立尊趙皇后為皇太后¶
孝元傅昭儀哀帝祖母父河内温人昭儀少為上官太¶
<pb:KR2m0009_WYG_253-19b>¶
后才人自元帝為太子得進幸帝即位立為偼伃甚有¶
寵生一男一女男為定陶恭王帝既重傅偼伃及馮偼¶
伃亦幸生中山孝王上欲殊之於後宫以二人皆有子¶
為王上尚在未得稱太后乃更號曰昭儀賜以印綬在¶
偼伃上昭其儀尊之也至成哀時趙昭儀董昭儀皆無¶
子猶稱焉元帝崩隨王歸國稱定陶太后恭王薨子入¶
為漢嗣為哀帝尊為恭皇太后¶
定陶丁姬哀帝母山陽瑕邱人恭王時姬為後宫生哀¶
<pb:KR2m0009_WYG_253-20a>¶
帝帝入嗣漢即位尊為帝太后¶
孝哀傅皇后定陶太后從弟子哀帝為王時傅太后欲¶
重親取以配王王入為漢太子傅氏為妃即位立為皇¶
后哀帝崩王莽奏徙桂宫後月復與孝成趙后俱廢為¶
庻人就其園自殺¶
孝元馮昭儀平帝祖母元帝即位二年以選入後宫生¶
男為中山孝王元帝崩隨王之國哀帝立傅太后以素¶
怨誣以罪自殺¶
<pb:KR2m0009_WYG_253-20b>¶
中山衛姬平帝母成帝時中山孝王無子上以衛氏子¶
豪少女配孝王生平帝孝王薨代為王哀帝崩無子太¶
皇太后詔迎中山王立為帝王莽欲專權懲丁傅行事¶
乃令帝母衛姬及外家不得至京師更立宗室桃鄉侯¶
子成都為中山王奉孝王後賜衞姬璽綬拜為中山孝¶
王后加湯沐邑後以事誅衛氏支屬唯后在莽簒位廢¶
為家人嵗餘卒¶
孝平王皇后安漢公王莽女平帝即位莽以女配帝以¶
<pb:KR2m0009_WYG_253-21a>¶
禮迎立為皇后嵗餘平帝崩莽立孝宣元孫嬰為孺子¶
尊后為皇太后莽篡以嬰為定安公改后為定安公太¶
后時年十八自劉氏廢每稱疾不朝會莽敬悼哀傷欲¶
嫁之更號為黄皇室主(若漢之/稱公主)后怒發疾不肯起莽不¶
能強漢兵誅莽后赴火而死¶
　王莽納女為后以固權遣宗正劉宏尚書令平晏納¶
　采太師孔光大司徒馬宫等四十九人賜皮弁素積¶
　(皮弁鹿皮為冠也素積以十/五升布為衣積素以為裳)以禮雜卜筮太牢告宗¶
<pb:KR2m0009_WYG_253-21b>¶
　廟封后父百里尊而不臣有司奏故事聘皇后黄金¶
　二萬斤為錢一萬萬莽深辭讓受四千萬而以其三¶
　千三百萬予十一媵家有詔復益二千三百萬合為¶
　三千萬莽復以其千萬分予九族貧者遣甄豐奉璽¶
　綬拜帝母衞姬為中山孝王后四年春遣大司徒宫¶
　等奉乘輿法駕迎皇后於安漢公第授皇后璽紱(顔/師)¶
　(古曰紱所/以繋璽)登車稱警蹕便時(取日時/之便)上臨延壽門入¶
　未央宫前殿羣臣就位行禮大赦天下益封安漢公¶
<pb:KR2m0009_WYG_253-22a>¶
　地滿百里賜迎皇后及行禮者三公以下宰執皆增¶
　秩賜金帛各有差皇后立三月以禮見髙廟尊父號¶
　曰宰衡位在諸侯王上¶
　　班固贊曰易著吉凶而言謙盈之效天地鬼神至¶
　　於人道靡不同之夫女寵之興繇至微而體至尊¶
　　窮富貴而不以功此固道家所畏禍福之宗也序¶
　　自漢興終於孝平外戚後庭色寵著聞二十有餘¶
　　人然其保位全家者唯文景武帝太后及卭成后¶
<pb:KR2m0009_WYG_253-22b>¶
　　四人而已至如史良娣王悼后許恭哀后身皆夭¶
　　折不辜而家依託舊恩不敢縱恣是以能全其餘¶
　　大者夷滅小者放流嗚呼鑒前行事變亦偹矣¶
東漢皇后紀叙論秦并天下多自驕大宫備七國(史記/始皇)¶
(破六國寫放其宫室作之咸陽北阪上南臨渭水殿屋/複道周閣相屬所得諸侯美人以充實之并秦為七也)¶
爵列八品(前書曰漢興因秦之稱號正嫡稱皇后妾皆/稱夫人又有美人良人八子七子長使少使)¶
(之/號)漢興因循其號而婦制莫釐(釐/理)髙祖帷薄不修(大戴/禮曰)¶
(大臣坐汚穢男女無别者不曰汚穢曰帷薄/不修謂周昌入奏事髙帝擁戚姬是不修也)孝文衽席¶
<pb:KR2m0009_WYG_253-23a>¶
無辨(鄭元注禮記曰祍卧席也孝文幸/愼夫人每與皇后同坐是無辨也)然而選納尚簡¶
飾翫少華自武元之後世增滛費至乃掖庭三千増級¶
十四(偼伃一娙娥二容華三充衣四己上武帝置昭儀/五元帝置美人六良人七七子八八子九長使十)¶
(少使十一五官十二順常十三無涓共和娯靈/保林良使夜者十四此六官品秩同為一等也)妖幸毁¶
政之符外姻亂邦之跡前史載之詳矣及光武中興斵¶
彫為朴六宫稱號唯皇后貴人貴人金印紫綬奉不過¶
粟數十斛又置美人宫人采女三等並無爵秩嵗時賞¶
賜充給而已漢法常因八月算人(漢儀注曰八月初/為算賦故曰算人)遣¶
<pb:KR2m0009_WYG_253-23b>¶
中大夫與掖庭丞及相士於洛陽鄉中閲視良家童女¶
年十三以上二十以下姿色端麗合法相者載還後宫¶
擇視可否乃用登御所以明愼聘納詳求淑哲明帝聿¶
遵先㫖宫敎頗修登建嬪后必先令德内無出閫之言¶
權無私溺之授可謂矯其弊矣向使因設外戚之禁編¶
著令甲改正后妃之制貽厥方來豈不休哉雖御已有¶
度而防閑未篤故孝章以下漸用色授恩隆好合遂亡¶
緇蠧(緇黒也蠧食木/䖝以喻傾敗也)云云(見太/后門)故考列行跡以為皇后¶
<pb:KR2m0009_WYG_253-24a>¶
本紀雖成敗事異而同歸正號者並列於篇其以私恩¶
追尊非當時所奉者則隨事附出(謂安帝母左姬及祖/母宋貴人之類並見)¶
(清河孝/王傳)親屬外事各依列傳其餘無所見則繫之此紀¶
(謂賈貴人虞/美人之類是)以纘西京外戚云爾¶
光武郭皇后諱聖通眞定槀人更始二年光武擊王郎¶
至眞定納后有寵即位以為貴人建武二年立為皇后¶
十七年以寵衰怨懟廢為中山王太后(后中子封/中山王)二十¶
年中山王徙封沛王后為沛太后二十八年薨𦵏北邙¶
<pb:KR2m0009_WYG_253-24b>¶
　　按西都廢后如薄如陳如霍如許皆幽之别宫至¶
　　光武郭后則以有子為王故得隨子之國然帝在¶
　　而稱太后非名也¶
光烈隂皇后名麗華南陽新野人更始元年帝納后於¶
宛即位封貴人生顯宗十七年廢皇后郭氏而立貴人¶
制詔三公曰皇后懐執怨懟數違教令不能撫循他子¶
訓長異室宫闈之内若見鷹鸇既無闗雎之徳而有吕¶
霍之風豈可託以孤㓜恭承眀祀其上皇后璽綬隂貴¶
<pb:KR2m0009_WYG_253-25a>¶
人鄉里良家歸自微賤自我不見於今三年宜奉宗廟¶
為天下母主者詳按舊典時上尊號異常之事非國休¶
福不得上壽稱慶顯宗即位尊為皇太后¶
明徳馬皇后伏波將軍援之小女世祖時選入太子宫¶
顯宗即位以為貴人永平三年立為皇后肅宗即位尊¶
為皇太后¶
賈貴人南陽人建武末選入太子宫生肅宗為貴人帝¶
既為明德后所飬專以馬氏為外家故貴人不登極位¶
<pb:KR2m0009_WYG_253-25b>¶
及太后崩乃冊書加貴人王赤綬(諸矦王/赤綬也)¶
章德竇皇后扶風平陵人大司徒融之曽孫以選入掖¶
庭建初三年立為皇后和帝立尊為皇太后¶
梁貴人梁竦女建初中入掖庭生和帝竇后以為己子¶
忌梁氏誅竦貴人以憂卒竇后崩上尊號曰恭懐皇后¶
追服䘮服𦵏西陵¶
和帝隂皇后光烈皇后兄執金吾識之曾孫永元四年¶
選入掖庭為貴人八年立為后十四年坐祝詛事廢遷¶
<pb:KR2m0009_WYG_253-26a>¶
桐宫以憂卒立七年𦵏臨平亭部¶
和熹鄧皇后名綏太傅禹之孫永光八年入掖庭為貴¶
人十四年隂后廢立為皇后帝崩殤帝立尊為皇太后¶
安思閻皇后名姬河内榮陽人元初元年以選入掖庭¶
為貴人三年立為皇后譖皇子保廢之帝崩立北鄉侯¶
懿尊為皇太后¶
安帝宫人李氏生皇子保閻后專房妬忌鴆殺李氏譖¶
廢保為濟隂王安帝崩立北鄉侯懿懿卒中黄門孫程¶
<pb:KR2m0009_WYG_253-26b>¶
等迎保立之為順帝遷閻太后於離宫后崩上李氏尊¶
號曰恭愍皇后𦵏恭北陵為冊書金匱藏於世祖廟¶
順烈梁皇后名妠(音納妠/娶也)大將軍商之女永建三年入¶
掖庭為貴人陽嘉元年立為皇后順帝崩冲帝立尊為¶
皇太后¶
虞美人以良家子選入掖庭生冲帝帝早夭大将軍梁¶
冀秉政忌惡他族故抑而不登但稱大家而已陳夫人¶
魏郡人少以聲技入孝王宫得幸生質帝亦以梁氏故¶
<pb:KR2m0009_WYG_253-27a>¶
榮寵不及熹平四年小黄門趙祐等言春秋之義母以¶
子貴今冲帝母虞大家質帝母陳夫人皆誕聖皇而未¶
有稱號夫臣子雖賤尚有追贈之典况二母見在不蒙¶
崇顯之次無以述遵先世垂示後世也帝感其言乃拜¶
虞大家為憲陵貴人陳夫人為渤海孝王妃(孝王名鴻/生質帝)¶
使中常侍持節授印綬遣太常以三牲告憲陵懐陵靜¶
陵焉(懐陵冲帝陵/靜陵質帝陵)¶
桓帝懿獻梁皇后名女瑩順烈皇后之女弟帝立迎立¶
<pb:KR2m0009_WYG_253-27b>¶
為皇后皇太后崩恩愛稍衰延熹三年以恚崩在位十¶
三年𦵏懿陵其嵗誅梁冀廢懿陵為貴人冢¶
　帝既立明年有司奏太后曰春秋迎皇后于紀在塗¶
　則稱后今大將軍冀女弟應昭聖善結昏之際有命¶
　既集(帝為蠡吾侯梁太后徴欲與后為/昏未及而質帝崩帝即位冊為后)宜備禮進徴¶
　幣於是悉依孝惠皇帝納后故事聘黄金二萬斤納¶
　采鴈璧乘馬束帛一如舊典¶
桓帝鄧皇后名猛女和熹皇后從兄子鄧香之女永興¶
<pb:KR2m0009_WYG_253-28a>¶
中進入掖庭為采女絶幸梁后崩梁冀誅立為后八年¶
坐驕忌廢以憂死立七年葬北邙¶
桓思竇皇后名妙章徳皇后從祖弟孫女延熹八年鄧¶
后廢以選入掖庭為貴人其冬立為皇后帝崩靈帝立¶
尊為皇太后¶
靈帝宋皇后扶風平陵人肅宗宋貴人之從曾孫建寧¶
三年選入掖庭為貴人明年立為皇后無寵為中常侍¶
王甫及後宫幸姬等所譖坐廢以憂死¶
<pb:KR2m0009_WYG_253-28b>¶
　靈帝冊宋貴人為皇后天子御章德殿軒百官陪位¶
　太尉襲使持節奉璽綬皇后北面帝南面太尉立階¶
　下東向宗正大長秋西向宗正讀冊(文曰惟建寕四/年七月乙未制)¶
　(詔皇后之尊與帝同體供奉天地祗承宗廟母臨天/下故有莘興殷姜任母周二代之崇蓋有内徳長秋)¶
　(宫闕中宫曠位宋貴人垂淑媛之懿體河山之儀威/容昭曜徳冠後庭羣僚所咨人曰宜哉卜之蓍龜卦)¶
　(得坤乾有司奏議宜稱紱組以母兆人今使太尉襲/使持節奉璽紱宗正祖為副立貴人為皇后后其徃)¶
　(踐爾位敬尊禮典肅愼中/饋毋替朕命永終天禄)冊文畢皇后拜稱臣任位¶
　太尉授璽綬中常侍長秋太僕髙鄉侯覽長跪受璽¶
<pb:KR2m0009_WYG_253-29a>¶
　紱奏於殿前女使授媫妤遂長跪受以授昭儀受長¶
　跪以帶皇后皇后伏起拜稱臣妾畢黄門鼔吹三通¶
　鳴鼔畢羣臣以次出后即位大赦天下皇后秩比國¶
　王即位威儀赤紱玉璽也(漢制乘輿黄赤綬四采黄/赤縹紺紱黄質長二丈九)¶
　(尺九寸太子太/后綬與乗輿同)¶
靈思何皇后南陽宛人家夲屠者以選入掖庭(風俗通/曰漢以)¶
(八月算人后家以金帛/賂遺主者以求之也)生皇子辯拜為貴人光和三年¶
立為皇后靈帝崩皇子辯即位尊為皇太后¶
<pb:KR2m0009_WYG_253-29b>¶
王美人趙國人以良家子選入掖庭生皇子協何后妬¶
而酖之董卓既廢少帝立協是為獻帝後追尊為靈懐¶
皇后改𦵏文昭陵¶
獻帝伏皇后名壽瑯琊東武人大司徒湛之八世孫初¶
平元年入掖庭為貴人興平二年立為皇后建安十九¶
年為曹操所殺在位二十年¶
獻穆曹皇后名節魏公曹操之中女建安十八年操進¶
三女憲節華為夫人聘以束帛元纁五萬匹小者待年¶
<pb:KR2m0009_WYG_253-30a>¶
於國(留住於國/以待年長)十九年並拜貴人伏皇后殺立節為皇¶
后在位七年帝禪於魏降為山陽公夫人魏景初元年¶
薨合𦵏禪陵¶
　　范曄論曰漢世皇后無諡皆因帝諡以為稱雖呂¶
　　氏專政上官臨制亦無殊號(上官昭/帝后也)中興明帝始¶
　　建光烈之稱其後並以德為配至於賢愚優劣混¶
　　同一貫故馬竇二后俱稱徳焉其餘惟帝之庶母¶
　　及蕃王乘統以追尊之重特為其號如恭懐孝崇¶
<pb:KR2m0009_WYG_253-30b>¶
　　之比是也初平中蔡邕始追正和熹之諡(蔡邕集/議曰漢)¶
　　(世母氏無諡至於明帝始建光烈之稱是後轉因/帝號加之以徳上下優劣混而為一違禮大行受)¶
　　(大名小行受小名之制諡法有功安人曰熹帝/后一體禮亦宜同大行皇太后諡宜為和熹)其¶
　　安思順烈以下皆依而加焉¶
魏因漢法母后之號皆如舊制自夫人以下世有增損¶
太祖建國始命王后其下五等有夫人有昭儀有偼伃¶
有容華有美人文帝増貴嬪淑媛修容順成良人明帝¶
増淑妃昭華修儀除順成官太和中始復命夫人登其¶
<pb:KR2m0009_WYG_253-31a>¶
位於淑妃之上自夫人以下爵凡十二等貴嬪夫人位¶
次皇后爵無所視淑妃位視相國爵比諸侯王淑媛位¶
視御史大夫爵比縣公昭儀比縣侯昭華比鄉侯修容¶
比亭侯修儀比闗内侯偼伃視中二千石容華視眞二¶
千石美人視比二千石良人視千石¶
武宣卞皇后瑯琊開陽人本倡家年二十太祖納之於¶
譙為妾生文帝諸子無母者皆令母飬之建安二十四¶
年拜為王后文帝受禪尊為皇太后¶
<pb:KR2m0009_WYG_253-31b>¶
文昭甄皇后中山無極人本袁熙妻冀州平文帝納之¶
生明帝皇初二年以怨望賜死明帝即位追諡¶
文德郭皇后安平廣宗人太祖時得入東宫文帝為太¶
子立為夫人及踐祚為貴嬪皇初三年立為皇后明帝¶
即位尊為皇太后¶
明悼毛皇后河内人皇初中以選入東宫明帝即位以¶
為貴嬪太和元年立為皇后景初元年以愛弛賜死加¶
諡𦵏愍陵¶
<pb:KR2m0009_WYG_253-32a>¶
明元郭皇后西平人世河右大族皇初中夲郡反叛遂¶
没入宫明帝愛幸之拜為夫人後立為皇后齊王即位¶
尊為皇太后¶
　魏制天子冊后以皮馬庭實加榖珪齊王正始四年¶
　立后甄氏其儀不存¶
晉景獻羊皇后名徵瑜泰山南城人景帝納之無子武¶
帝愛禪居𢎞訓宫號𢎞訓太后咸寧四年崩¶
文明王皇后名元姬東海郯人父肅魏中領軍蘭陵侯歸¶
<pb:KR2m0009_WYG_253-32b>¶
於文帝生武帝帝受禪尊為皇太后宫曰崇化(初置宫/卿重其)¶
(選以太常諸葛緒為衛尉太僕/劉原為太僕宗正曹楷為少府)四年崩¶
武元楊皇后名艷𢎞農華陽人父文宗武帝為世子聘¶
之即位立為皇后(有司奏依漢故事皇后太子各食湯/沐邑四十縣而帝以非古典不許)¶
生惠帝泰始十年崩𦵏峻陽陵¶
　泰始中帝博選良家以充後宫先下書禁天下嫁娶¶
　使宦者乗使車給騶騎州郡召充選者使后㨂擇后¶
　性妬惟取潔白長大端正美麗者司徒李允領軍大¶
<pb:KR2m0009_WYG_253-33a>¶
　將軍胡奮廷尉諸葛冲太僕臧權侍中馮蓀祕書郎¶
　左思及世族子女並充三夫人九嬪之列司冀兗豫¶
　四州二千石將吏家補良人以下名家盛族子女多¶
　敗衣瘁貌以避之　九年帝多遣良家子女以充内¶
　職自擇其美者以絳紗繫臂平呉之後復納孫皓宫¶
　人數千自此掖庭殆將萬人而並寵者甚衆帝莫知¶
　所適常乘羊車恣其所之至便宴寢宫人乃取竹葉¶
　插户以鹽汁灑地而引帝車　十年將聘三夫人九¶
<pb:KR2m0009_WYG_253-33b>¶
　嬪有司奏禮皇后聘以榖珪無妾媵禮贄之制詔曰¶
　拜授可依魏氏故事於是臨軒使使持節兼太常拜¶
　三夫人兼御史中丞拜九嬪¶
武悼楊皇后名芷元后從妹父駿以咸寧二年立為皇¶
后惠帝立尊為皇太后¶
　武帝咸寧二年臨軒遣太尉賈充冊立皇后楊氏因¶
　大赦賜王公以下各有差百僚上禮(納悼/后)　太康八¶
　年有司奏大婚納徵用元纁束帛加榖珪馬二駟羊¶
<pb:KR2m0009_WYG_253-34a>¶
　鴈酒米如故(尚書朱整議按魏昏故事天/子以皮馬為庭實加以榖珪)¶
左貴嬪名芬兄思好學善文名亞於思武帝聞其名納¶
之拜修儀¶
胡貴嬪名芳父奮泰始九年納宫中拜貴嬪生武安公¶
主¶
諸葛夫人名婉瑯琊陽都人父冲以泰始九年入宫拜¶
為夫人¶
惠賈皇后名南風平陽人父充泰始八年冊拜太子妃¶
<pb:KR2m0009_WYG_253-34b>¶
帝即位立為皇后干政廢楊太后淫恣在位十一年趙¶
王倫等廢而殺之¶
惠羊皇后名獻容泰山南城人賈后既廢孫秀乃立為¶
皇后時太安元年成都王潁奏廢為庶人陳眕等伐乂¶
復后位張方入洛又廢后大駕幸長安又復永興初又¶
廢河間王顒欲殺后周馥止之帝崩懐帝立尊為惠皇¶
后居𢎞訓宫洛陽敗没於劉曜曜僭位以為后生二子¶
而死偽諡文獻皇后¶
<pb:KR2m0009_WYG_253-35a>¶
　　先公曰自司馬懿廢齊王芳司馬昭弑髙貴鄉公¶
　　而皆假太后以為言既以此得成簒矣詎意其後¶
　　改易詔書黜亮升駿者后為之也偽立文字弑武¶
　　悼殺愍懐者后為之也彼羊后區區一放廢婦人¶
　　囚處宫圍何預世事而今日復明日廢紛紛未巳¶
　　何邪姦人常懼有假之以舉事如前之為者是以¶
　　一人復之則一人廢之至辱於非類而後已哀哉¶
　　誰實基之¶
<pb:KR2m0009_WYG_253-35b>¶
謝夫人名玖父以屠羊為業武帝時入後庭為才人帝¶
以賜太子生皇孫遹遹立為太子拜淑媛及愍懐太子¶
遇害玖亦死¶
懐帝王太后名瑗武帝宫才人生懐帝早卒帝即位追¶
尊曰皇太后¶
元帝夏侯太妃名光姬沛國譙人瑯琊武王為世子納¶
焉生元帝帝嗣位稱王太妃永嘉初薨於江左¶
元敬虞皇后名孟母濟陽外黄人父豫元帝為瑯琊王¶
<pb:KR2m0009_WYG_253-36a>¶
納為妃無子永嘉六年薨大興三年追冊為皇后¶
豫章君荀氏元帝宫人生明帝帝即位封建安君成帝¶
立尊重同於太后咸康元年薨¶
明穆庾皇后名文君潁川鄢陵人父琛元帝聘為太子¶
妃明帝即位立為皇后成帝即位尊為皇太后¶
　晉太康中有司奏太子昏納徵用元纁束帛加璧羊¶
　馬二駟¶
　東普太子昏納徴禮用玉璧一虎皮二(王彪之上書/曰或者虎取)¶
<pb:KR2m0009_WYG_253-36b>¶
　(威猛有斑彩蔚玉象徳而有潤珪璋亦玉之羙者豹/皮彩蔚以譬君子王肅納徵辭云元纁束帛儷皮鴈)¶
　(羊前漢亦無用羊之禮鄭氏昏物贊/曰羊者祥也婚之有羊自漢末始)¶
成恭杜皇后名陵陽京兆人鎭南將軍預之曾孫成帝¶
備禮拜為皇后在位六年崩年二十一¶
　咸康二年帝臨軒遣使持節兼太保領軍諸葛恢兼太¶
　尉䕶軍孔愉六禮備物拜皇后杜氏即日入宫帝御¶
　太極殿羣臣畢賀(賀非禮也王者昏禮禮無其制春/秋祭公逆王后于紀榖梁左氏説)¶
　(與公羊又不同而况漢魏遺事闕略者衆晉武惠納/后江左又無儀注故成帝將納杜后太常華恒始與)¶
<pb:KR2m0009_WYG_253-37a>¶
　(博士參定其儀據杜元凱左氏傳説主昏是供其昏/禮之幣而已又周靈王求昏於齊先儒以為邱明詳)¶
　(録為王者昏禮故成帝臨軒遣使/稱制拜后然其儀注又不具存)¶
章太妃周氏以選入成帝宫生哀帝及海西公拜貴人¶
哀帝即位詔有司議貴人位號太尉桓温議宜稱夫人¶
尚書僕射江霦議應曰太夫人詔崇為皇太妃儀服與¶
太后同¶
康獻禇皇后名蒜子河南陽翟人父裒少以名家入為¶
瑯琊王妃康帝即位立為皇后穆帝即位尊為皇太后¶
<pb:KR2m0009_WYG_253-37b>¶
　康帝建元元年納后禇氏而儀注陛者不設旄頭殿¶
　中御史奏今迎皇后依昔成恭皇后入宫御物而儀注¶
　至尊衮冕升殿旄頭不設昔迎恭皇后唯作青龍旗¶
　其餘皆即御物今臨軒遣使而五牛旗旄頭畢罕並¶
　出即用舊制今闕詔曰今所以正法服升太極者以¶
　敬其始故備禮也今何闕所重而撤法物邪又恭后¶
　神主入廟先帝詔后禮宜有降不宜建五牛旗既不¶
　設五旗則旄頭畢罕易具也又詔舊制既難具於今¶
<pb:KR2m0009_WYG_253-38a>¶
　而備法服儀飾粗舉兼副雜器停之¶
　穆帝永和十年臺符問六禮版文舊稱皇帝今太后¶
　臨朝當何稱博士曹耽云公羊傳昏禮不稱主人母¶
　命諸父為主(𫝊紀履繻來逆女不稱使/也無母辭窮乃命使者耳)太常王彪之¶
　云三傳異義不可全據今皇后臨朝稱制文告所逹¶
　國之大典皆仰禀成命非無外事也豈婚聘獨不通¶
　乎六禮版文應稱皇太后詔(彪之又曰天子嫁女使/同姓之國為主者以受)¶
　(體於皇極則有虧婚姻之敵禮至於迎后之制必禮/成而後入雖復戚屬之尊亦臣妾也天王之后寧可)¶
<pb:KR2m0009_WYG_253-38b>¶
　(先之蕃國然後入臨六宫乎是以祭公/來迎王后於紀使我為媒不云為主)符又問今后¶
　還政不復臨朝當何稱彪之云當稱皇帝詔　升平¶
　元年將納皇后何氏彪之正禮(始更大引經傳及諸/故事深非公羊昏禮)¶
　(不稱主/人之義)曰王者之於四海無不臣妾雖復父兄之親¶
　師友之賢皆純臣也夫崇三綱之始定乾坤之儀安¶
　有天父之尊而稱臣下之命以納伉儷安有臣下之¶
　卑而稱天父之名以行大禮逺尋古禮於義不通按¶
　咸寧二年納悼皇后時𢎞訓太后臨天下而無命戚¶
<pb:KR2m0009_WYG_253-39a>¶
　屬之臣為武皇父兄主婚之文考咸寧故事不稱父¶
　兄師友則咸康華恒所上合於舊也謂今納后儀制¶
　一依咸寧故事從之(華恒定六禮云宜依舊及大晉/已行之制此恒猶識前事故王)¶
　(彪之多從咸康由此也唯以娶婦之家三日不舉樂/而咸康羣臣賀為失禮故但依咸寕上禮群臣不復)¶
　(賀/也)其告廟六禮版文等皆彪之所定(博士孫納云凡/六禮版長尺二)¶
　(寸以應十二月博四寸以象四時厚八分/以象八節皆眞書后家答則以鮫脚書之)納采用鴈¶
　一頭白羊一口酒十二斛(文曰皇帝咨前大尉參軍/都鄉侯何渾元資始肇經)¶
　(人倫爰及夫婦以奉宗廟天地社稷謀於公卿咸以/為宜率由舊典今使持節崇德衛尉領太常彪之兼)¶
<pb:KR2m0009_WYG_253-39b>¶
　(宗正散騎侍郎綜以禮納采后家答曰皇帝嘉命訪/昏陋族備數采擇臣之先臣散騎侍郎凖之遺女未)¶
　(閑教訓衣履若如人欽承舊章肅奉典制前太/尉參軍都鄉侯糞土臣何琦頓首稽首再拜)承制問¶
　名用鴈羊如前(文曰皇帝曰咨前某官侯何兩儀配/合承天統物正位於内必侯名族重)¶
　(申舊典今使持節某官彪之某官綜以禮問名后家/答曰皇帝嘉命使者彪之重宣中詔問臣名族女父)¶
　(母所生先臣故光祿大夫雩婁侯禎之遺元孫先臣/故豫州刺史闗内侯惲之曽孫先臣故安豐太守闗)¶
　(内中侯友之孫先臣故散騎侍郎凖之遺女外出自/於先臣故内書左丞孔胄之外曽孫先臣故侍中闗)¶
　(内侯夷之外孫女年十七欽承舊章肅奉典制前/某官某侯糞土臣何琦稽首頓首再拜恭承制詔)納¶
　吉用鴈羊酒如前(文曰皇帝曰咨前某官某侯何人/謀龜從僉曰貞吉敬順典禮今使)¶
<pb:KR2m0009_WYG_253-40a>¶
　(持節某官彪之某官綜以禮納吉后家答曰皇帝嘉/命使者彪之重宣中詔大卜元吉臣陋族卑鄙憂懼)¶
　(不堪欽承舊章肅奉典制前某官某/侯糞土臣何琦稽首頓首再拜承制)納徵用白羊一¶
　口元纁帛三疋絳二疋絹二百疋獸皮二枚錢二百¶
　萬玉璧一枚酒十二斛馬六駟(文曰皇帝曰咨某官/某侯何之族女有母)¶
　(儀之徳窈窕之姿如山如河宜奉宗廟永承天祚以/元纁皮馬羊錢璧以章典禮今使持節兼司徒光禄)¶
　(勲闗内侯恪崇徳衛尉領太常彪之以禮納徵后家/答皇帝嘉命使者恪重宣中詔降昏卑陋命以上公)¶
　(寵以豐禮備物典冊欽承舊章肅奉/典制前某官某侯云云再拜承制詔)請期用鴈羊酒¶
　米如初(文曰皇帝曰咨前某官某侯何謀於公卿大/筮元龜罔有不臧率遵典禮今使某官彪之)¶
<pb:KR2m0009_WYG_253-40b>¶
　(某官綜以禮請期后家答皇帝嘉命使者彪之重宣/中詔吉日惟八月壬子可迎臣欽承舊章肅奉典制)¶
　(前某官某侯某/再拜承制詔)迎用鴈羊酒米如初(文曰皇帝曰咨/前某官某侯何)¶
　(嵗吉月令吉日唯未率禮以迎今遣使持節兼太保/侍中太宰武陵王晞迎后家答皇帝嘉命使者晞重)¶
　(宣中詔令月吉辰備禮以迎上公宗卿兼至副介近/臣百兩臣螻蟻之族猥承大禮憂懼戰悸欽承舊章)¶
　(肅奉典制前某官某侯糞土臣某謹/因使者兼某官某侯王晞上謹答)冊皇后文曰惟¶
　升平元年八月皇帝使使持節兼太保侍中太宰武¶
　陵王晞冊命故散騎侍郎女何氏為皇后咨爾易本¶
　乾坤詩首闗雎王化之本實由内輔是故皇英嬪虞¶
<pb:KR2m0009_WYG_253-41a>¶
　帝道以光任姒母周允嗣克崇皇后其祗朂厥徳以¶
　肅承宗廟䖍恭中饋盡敬婦道帥導六宫作軌儀於¶
　四海皇天無親惟徳是依可不愼歟¶
穆章何皇后名法倪廬江灊人父凖升平八年以名家¶
膺選冊為皇后無子哀帝即位稱穆皇后居永安宫永¶
興三年崩年六十六在位四十八年¶
哀靖王皇后名穆之大原晉陽人司徒左長使濛之女¶
哀帝即位以王妃立為皇后無子在位三年興慶三年崩¶
<pb:KR2m0009_WYG_253-41b>¶
廢帝庾皇后名道憐潁川&KR0739;陵人父冰初為東海王妃¶
王即位立為后太和六年崩帝廢追贈為海西公夫人¶
簡文宣鄭太后名阿春河南滎陽人先適渤海田氏生¶
一男而寡元帝納之生簡文帝咸和元年薨簡文即位¶
未及追崇孝武時追上尊號曰簡文太后¶
簡文順王皇后名簡姬太原晉陽人父遐選為會稽王¶
妃生子道生失意以憂死孝武帝即位追尊曰順皇后¶
合𦵏髙平陵¶
<pb:KR2m0009_WYG_253-42a>¶
孝武文李太后名陵容本出微賤簡文屢失子召幸之¶
生孝武帝帝即位尊為淑妃後追為皇太妃¶
孝武定王皇后名法慧哀靖皇后之姪父藴孝武即位¶
納為后太元五年崩年二十一𦵏隆平陵¶
安德陳皇后名歸女松滋潯陽人孝武時入宫為淑媛¶
生安恭二帝後追崇曰太后¶
安僖王皇后名神愛瑯琊臨沂人父獻之初為太子妃¶
安帝即位立為皇后無子義熙八年崩年二十九𦵏休¶
<pb:KR2m0009_WYG_253-42b>¶
平陵¶
恭思禇皇后名靈媛河南陽翟人父爽初為瑯琊王妃¶
恭帝即位立為皇后帝禪位降為零陵王妃宋元嘉十¶
三年崩年五十三祔𦵏冲平陵¶
　¶
　¶
　¶
　文獻通考卷二百五十三¶
