# -*- mode: mandoku-view; -*-
#+TITLE: 文獻通考
#+DATE: 2015-08-24 22:49:32.058876
#+PROPERTY: ID KR2m0009
#+PROPERTY: BASEEDITION WYG    
#+PROPERTY: JUAN 卷十五
<pb:KR2m0009_WYG_015-1a>¶
欽定四庫全書¶
　文獻通考卷十五¶
　　鄱　陽　馬　端　臨　貴　與　著¶
　征𣙜考二¶
　　鹽鐵(礬/)¶
齊管子曰海王之國(海王者言以負海之利/而王其業王音於况反)謹正鹽莢¶
(正税也/音征)十口之家十人食鹽百口之家百人食鹽終月¶
大男食鹽五升少半(少半猶/劣薄也)大女食鹽三升少半吾子¶
<pb:KR2m0009_WYG_015-1b>¶
食鹽二升少半(吾子謂小/男小女也)此其大歴也(歴/數)鹽百升而釡¶
(鹽十三兩七銖一&KR0112;十分之一為升當米六合四勺也/百升之鹽七十六觔十二兩十九銖二絫為釡當米六)¶
(斗四/升)今鹽之重升加分强釡五十也(分强半强也今使/鹽官税其鹽之重)¶
(每一升加半合為强而取之則/一釡之鹽得五十合而為之强)升加一强釡百也升加¶
二强釡二百也鍾二千(十釡之鹽七百六十八斤/為鍾當米六斛四斗是)十鍾¶
二萬百鍾二十萬千鍾二百萬萬乗之國人數開口千¶
萬也(舉其大數而言之也開口/謂大男大女之所食鹽也)禺筴之商日二百萬(禺/讀)¶
(為偶偶對也商計也對其大男大女食鹽者之口數/而立莢以計所税之鹽一日計二百萬合為二百鍾)十¶
<pb:KR2m0009_WYG_015-2a>¶
日二千萬一月六千萬萬乗之正九百萬也(萬乗之國/大男大女)¶
(食鹽者千萬人而税之鹽一日二百鍾十日二千鍾一/月六千鍾也今又施其鹽數以千萬人如九百萬人之)¶
(數則所税之鹽一日百八十鍾十/日千八百鍾一月五千四百鍾)月人三十錢之籍為¶
錢三千萬(又變其税千四百鍾之鹽而籍其錢計一月/每人人籍錢三十九千萬人為錢二萬萬矣)¶
(以此籍之數而比其常籍則/當一國而有三千萬人矣)今吾非籍之諸君吾子而¶
有二國之籍者六千萬(諸君謂老男老女也六十以上/為老女也既不籍於老男老女)¶
(又不籍於小男小女乃能以十萬人而當三千萬人者/蓋鹽官之利耳鹽官之利既然則鐵官之利可知也鹽)¶
(官之利當一國而三萬人鐵官之利當一國而三萬人/焉故能有二國之籍者六千萬人耳其常籍人之數猶)¶
<pb:KR2m0009_WYG_015-2b>¶
(在此/外)使君施令曰吾將籍於諸君吾子則必囂號令天¶
給之鹽莢則百倍歸於上人無以避此者數也今鐵官¶
之數曰一女必有一鍼一刀若其事立(若猶/然後)耕者必有¶
一耒一耜一銚若其事立(大鋤謂之/銚羊昭反)行服連(輦名所以/載作器人)¶
(挽/者)軺(羊昭/反)輂(居玉/反)者(大車/駕馬)必有一斤一鋸一錐一鑿若¶
其事立不爾而成事者天下無有今鍼之重加一也三¶
十鍼一人之籍(鍼之重每十分加一分為强而取/之則一女之籍得三十鍼也矣)刀之¶
重加六五六三十五刀一人之籍也(刀之重每十分加/六分以為强而取)¶
<pb:KR2m0009_WYG_015-3a>¶
(之五六為三十也則/一女之籍得五刀)耜鐵之重加七三耜鐵一人之籍¶
也(耜鐵之重每十分加七分以為强/而取之則一農之籍得三耜鐵也)其餘輕重皆准此¶
而行(其器彌重/其加彌多)然則舉臂勝(音/升)事無不服籍者桓公曰¶
然則國無山海不王乎管子曰因人山海假之名有海¶
之國(雖無海而假名有海則/亦雖無山而假名有山)售鹽於吾國(彼國有鹽而/糴於吾國為)¶
(售/耳)釡十五吾受而官出之以百(受取也假令彼鹽平價/釡當十錢者吾又加五)¶
(錢而取之所以來之也既得彼鹽則令/吾國鹽官又出而糴之釡以百錢也)我未與其本事¶
也(與用也本/事本鹽也)受人之事以重相推(以重相推謂加五錢/之𩔖也推猶度也)¶
<pb:KR2m0009_WYG_015-3b>¶
此人用之數也(彼人所有而/皆為我用也)又曰齊有渠展之鹽(渠展/齊地)¶
(泲水所流入海之處可煮/鹽之所也故曰渠展之鹽)請君伐菹薪(草枯曰菹/采居反)煮水¶
為鹽(煮海/水)正(音/征)而積之十月始征至於正月成三萬鍾¶
下令曰孟春既至農事且起大夫無得繕冢墓理宮室¶
立臺榭築墻垣北海之衆無得聚庸(庸功/也)而煮鹽(北海/之衆)¶
(謂北海煮鹽之人本意禁人煮鹽下令託以農事/慮有妨奪先自大夫起欲人不知其機斯為權術)此則¶
坐長十倍以令糶之梁趙宋衛濮陽彼盡饋食之國(本/國)¶
(自無鹽逺/饋而食)無鹽則腫守圉之國(圉與禦同/古通用)用鹽獨甚桓¶
<pb:KR2m0009_WYG_015-4a>¶
公乃使糶之得成金萬斤¶
　　按周禮所建山澤之官雖多然大槩不過掌其政¶
　　令之厲禁不在於征𣙜取財也至管夷吾相齊負¶
　　山海之利始有鹽鐵之征觀其論鹽則雖少男少¶
　　女所食論鐵則雖一鍼一刀所用皆欲計之苛碎¶
　　甚矣故其言曰利出一孔者其國無敵出二孔者¶
　　其兵不詘出三孔者不可以舉兵出四孔者其國¶
　　必亡先王知其然故塞人之養(養利/也)隘其利途故¶
<pb:KR2m0009_WYG_015-4b>¶
　　予之在君奪之在君貧之在君富之在君又曰夫¶
　　人予則喜奪則怒先王知其然故見予之形而不¶
　　見奪之理故民可愛而洽於上也其意不過欲巧¶
　　為之法隂奪民利而盡取之既以此相桓公覇諸¶
　　侯而齊世守其法故晏子曰山木如市弗加於山¶
　　魚鹽蜃蛤弗加於海民參其力二入於公而衣食¶
　　其一山林之木衡麓守之澤之萑蒲舟鮫守之藪¶
　　之薪蒸虞候守之海之鹽蜃祈望守之縣鄙之人¶
<pb:KR2m0009_WYG_015-5a>¶
　　入從其政偪介之闗暴征其私布常無藝徴斂無¶
　　度蓋極言其苛如此然則桑孔之為有自來矣¶
漢髙祖接秦之敝量利禄度官用以賦於民而山川園¶
池市肆租税之入自天子至於封君湯沐邑皆各自為¶
奉養不領於天下之經費秦賦鹽鐵之利二十倍於古¶
漢興循而未改¶
　　按史既言髙祖省賦而復言鹽鐵之賦仍秦者蓋¶
　　當時封國至多山澤之利在諸侯王國者皆循秦¶
<pb:KR2m0009_WYG_015-5b>¶
　　法取之以自豐非縣官經費所𣙜也¶
孝惠髙后時吳有豫章銅山即招致天下亡命盗鑄錢¶
東煮海水為鹽以故無賦國用饒足¶
　班固賛曰吳王擅山海之利能薄斂以使其衆逆亂¶
　之&KR0943;自其子興古者諸侯不&KR0136;百里山海不以封蓋¶
　防此矣¶
武帝元狩四年置鹽鐵官¶
　元狩中兵連不解縣官大空富商大賈冶鑄䰞鹽財¶
<pb:KR2m0009_WYG_015-6a>¶
　或累萬金而不佐公家之急於是以東郭咸陽孔僅¶
　為大農丞領鹽鐵事五年僅咸陽言山海天地之藏¶
　宜屬少府陛下弗私以屬大農佐賦願募民自給費¶
　因官器作䰞鹽官為牢盆(蘇林曰牢價直也今世人/言雇手牢如淳曰牢廩食)¶
　(也古者名廪/盆煮鹽盆也)浮食竒民欲擅斡山海之貨以致富羡¶
　&KR0229;利細民其沮事之議不可勝聽敢私鑄鐵器䰞鹽¶
　者釱左趾沒入其器物郡不出鐵者置小鐵官使屬¶
　在所縣使僅咸陽乗傳舉行天下鹽鐵作官府除故¶
<pb:KR2m0009_WYG_015-6b>¶
　鹽鐵家富者為吏吏益多賈人矣孔僅使天下鑄作¶
　器而縣官以鹽鐵緡錢之故用少饒矣益廣開置左¶
　右輔初大農斡鹽鐵官布多置水衡欲以主鹽鐵及¶
　楊可告緡上林財物衆乃令水衡主上林既充滿益¶
　廣卜式為御史大夫見郡國多不便縣官作鹽鐵苦¶
　惡(鹽味苦/器脆惡)賈貴強令民買之乃因孔僅言事上不説¶
　　先公曰孔僅咸陽所言前之屬少府者其利微今¶
　　改屬大農則其利盡此聚斂之臣飾説以蓋其私¶
<pb:KR2m0009_WYG_015-7a>¶
　　也管仲之鹽鐵其大法税之而已鹽雖官嘗自煮¶
　　之以權時取利亦非久行鐵則官未嘗冶鑄也與¶
　　孔桑之法異矣¶
元封元年因桑宏羊請置大農部丞數十人分部主郡¶
國各徃徃置均輸鹽鐡官不出鐡者置小鐡官使屬所¶
在縣¶
鹽官凡二十八郡¶
　河東(安/邑)　太原(晉/陽)　南郡(巫/)　鉅鹿(堂/陽)　勃海(章/武)¶
<pb:KR2m0009_WYG_015-7b>¶
　千乗　琅琊(海曲/長廣)　會稽(海/鹽)　犍為(南/安)　蜀(臨/邛)　益¶
　州(連/然)　巴(胊/䏰)　安定(三/水)　北地(弋/居)　上郡(獨/樂)　西河¶
　(富/昌)　朔方(沃/壄)　五原(成/宜)　鴈門(樓煩沃陽/有長丞)　漁陽(泉/州)¶
　　隴西　遼西(海/陽)　遼東　南海(番/禺)　蒼梧(高/要)　東¶
　平　北海　東萊(曲城㡉東牟/當利陽樂)¶
鐵官凡四十郡¶
　京兆(鄭/)　左馮翊(夏/陽)　右扶風(雍/漆)　𢎞農(宜陽/澠池)　太¶
　原(大/陵)　河東(安邑絳縣/皮氏平陽)　河内(隆/慮)　河南　潁川(陽/城)¶
<pb:KR2m0009_WYG_015-8a>¶
　　汝南(西/平)　南陽(宛/)　廬江(皖/)　山陽　沛(沛/)　魏¶
　(武/安)　常山(都/鄉)　千乗(郡乘/千)　齊(臨/淄)　東萊(東/牟)　東海¶
　(下邳/朐)　濟南(東平陵/歴城)　泰山(嬴/)　臨淮(鹽瀆/堂邑)　桂陽¶
　　漢中(沔/陽)　犍為(武陽/南安)　蜀(臨/邛)　琅琊　漁陽(漁/陽)¶
　右北平(夕/陽)　遼東(平/郭)　隴西　膠東(郁/秩)　魯　楚(彭/城)¶
　　廣陵　中山(北/平)　東平　城陽(莒/)　涿¶
　元鼎中博士徐偃使行風俗矯制使膠東魯國皷鑄¶
　鹽鐵還奏事徙為太常丞御史大夫張湯劾偃矯制¶
<pb:KR2m0009_WYG_015-8b>¶
　大害法至死有詔下終軍問狀軍詰偃膠東南近琅¶
　琊北接北海魯國西枕泰山東有東海受其鹽鐵偃¶
　度四郡口數田地率其用器食鹽不足以并給二郡¶
　邪將勢宜有餘而吏不能也何以言之偃矯制而皷¶
　鑄者欲及春耕種贍民器也今魯國之皷當先具其¶
　備至秋乃能舉火此言與實反者非(重問/之一)偃已前三¶
　奏無詔(不報/聽也)不惟所為不許(惟思/也)而直矯作威福以¶
　從民望千名采譽此眀聖之所必誅也偃矯制顓行¶
<pb:KR2m0009_WYG_015-9a>¶
　非奉使體請下御史徴偃即罪上善其請奏可¶
昭帝始元六年詔郡國舉賢良文學之士問以民所疾¶
苦教化之要皆對願罷鹽鐵酒𣙜均輸毋得與天下爭¶
利視以儉勤御史大夫桑宏羊難以為此國家大業所¶
以制四夷安邊足用之本不可廢也¶
　宏羊言徃者豪強之家得管山海之利采石皷鑄煮¶
　鹽一家聚或至千餘人大抵盡流放之人逺去鄉里¶
　棄墳墓依倚大家相聚深山窮澤之中成姦偽之業¶
<pb:KR2m0009_WYG_015-9b>¶
　家人有寳器尚猶柙而藏之况天地之山澤乎夫權¶
　利之處必在山澤非豪人不能通其利異時鹽鐵未¶
　籠布衣有朐邴人君有吳王專山澤之饒薄賦其人¶
　贍窮乏以成私威私威積而逆節之心作今縱人於¶
　權利罷鹽鐵以資強暴遂其貪心衆邪羣聚私門成¶
　黨則強禦日以不制而并兼之徒姦形成矣鹽鐵之¶
　利佐百姓之急奉軍旅之費不可廢也文學曰庶人¶
　藏於家諸侯藏於國天子藏於海内是以王者不蓄¶
<pb:KR2m0009_WYG_015-10a>¶
　下藏於民逺爭利務民之義利散而人怨止若是雖¶
　湯武生存於代無所容其慮工商之事歐冶之任何¶
　姦之能成三桓專魯六卿分晉不以鹽冶故權利深¶
　者不在山海在朝廷一家害百家在蕭墻不在朐邴¶
　大夫曰山海有禁而人不傾貴賤有平而人不疑縣¶
　官設衡立凖而人得其所雖使五尺童子適市莫之¶
　能欺今罷之則豪人擅其用而專其利也文學曰山¶
　海者財用之寳路也鐵器者農之死士也死士用則¶
<pb:KR2m0009_WYG_015-10b>¶
　仇讎滅田野闢而五榖熟寳路開則百姓贍而人用¶
　給人用給則富國而教之以禮禮行則道有讓而人¶
　敦朴以相接而莫相利也夫秦楚燕齊士乃不同剛¶
　柔異氣巨小之用倨勾之宜黨殊俗異各有所便縣¶
　官籠而一之則鐵器失其宜而農人失其便器用不¶
　便則農夫罷於野而草萊不闢草萊不闢則人困乏¶
　也大夫曰昔商君理秦也設百倍之利收山澤之税¶
　國富人強蓄積有餘是以征伐敵國攘地斥境不賦¶
<pb:KR2m0009_WYG_015-11a>¶
　百姓軍師以贍故利用不竭而人不知地盡西河而¶
　人不苦今鹽鐵之利所佐百姓之急奉軍旅之費務¶
　於蓄積以備乏絶所給甚衆有益於用無害於人文¶
　學曰昔文帝之時無鹽鐵之利而人富當今有之而¶
　百姓困之未見利之所利而見其所害且利非從天¶
　來不由地出所出於人間而為之百倍此計之失者¶
　也夫李梅實多者來年為之衰新榖熟舊榖為之虧¶
　自天地不能滿盈而况於人乎故利於彼者必耗於¶
<pb:KR2m0009_WYG_015-11b>¶
　此猶隂陽之不並晝夜之代長短也商鞅峭(七呌/反)法¶
　長利秦人不聊生相與哭孝公其後秦日以危利蓄¶
　而怨積地廣而禍搆惡在利用不竭乎於是丞相奏¶
　曰賢良文學不眀縣官猥以鹽鐵為不便宜罷郡國¶
　𣙜酤酒關内鐵奏可於是利復流下庶人休息¶
宣帝地節四年詔鹽民之食而賈咸貴其減天下鹽賈¶
元帝初元五年罷鹽鐵官¶
永光二年復鹽鐵官¶
<pb:KR2m0009_WYG_015-12a>¶
成帝綏和二年賜丞相翟方進策曰百僚用度各有數¶
君増益鹽鐵更變無常朕既不眀隨奏許可云云方進¶
自殺¶
東漢郡有鹽官鐵官者隨事廣狹置令長及丞本注曰¶
凡郡縣出鹽多者置鹽官主鹽税出鐵多者置鐵官主¶
皷鑄¶
眀帝時官自鬻鹽¶
　時榖貴縣官給用不足尚書張林言鹽食之急雖貴¶
<pb:KR2m0009_WYG_015-12b>¶
　人不得不須官可自鬻詔諸尚書通議朱暉等言鹽¶
　利歸官則人貧怨非眀主所宜行帝卒以林言為然¶
永平十五年復置涿郡故安鐵官¶
肅宗建初中議復鹽鐵官鄭衆諌以為不可詔數切責¶
至被奏劾衆執之不移帝不從¶
　　按鹽鐵官顯宗已嘗置矣今言復豈中間嘗罷邪¶
和帝即位罷鹽鐵禁¶
　詔曰昔孝武皇帝致誅胡越故𣙜收鹽鐵之利以奉¶
<pb:KR2m0009_WYG_015-13a>¶
　師旅之費自中興以來匈奴未賔永平末年復修征¶
　伐先帝即位務休力&KR0229;然猶深思逺慮安不忘危探¶
　觀舊典復收鹽鐵欲以防備不虞寧安邊境而吏多¶
　不良動失其便以違上意先帝恨之故遺戒郡國罷¶
　鹽鐵之禁縱民煮鑄入税縣官如故事其申勅刺史¶
　二千石奉順聖㫖勉行徳化布告天下使眀朕意¶
獻帝建安初置使者監賣鹽¶
　時闗中百姓流入荆州者十餘萬家及聞本土安寧¶
<pb:KR2m0009_WYG_015-13b>¶
　皆企願思歸而無以自業於是衛覬議以為鹽者國¶
　家之大寳自喪亂以來放散今宜依舊置使者監賣¶
　以其直益市犂牛百姓歸者以供給之勸耕積粟以¶
　豐實闗中逺者聞之必競還魏武於是遣謁者僕射¶
　監鹽官移司𨽻校尉居𢎞農流人果還闗中豐實¶
　後秦主姚興以國用不足増闗津之税鹽竹木皆有¶
　賦羣臣咸諌以為天殖品物以養羣生王者子育萬¶
　邦不宜節約以奪其利興曰能踰闗梁通利於山水¶
<pb:KR2m0009_WYG_015-14a>¶
　者皆豪富之家吾損有餘以裨不足何不可遂行之¶
陳文帝天嘉二年太子中庶子虞荔御史中丞孔奐以¶
國用不足奏立煮海鹽税遂從之¶
後魏宣武時河東郡有鹽池舊立官司以收税利先是¶
罷之而人有富強者專擅其食貧弱者不能資益延興¶
末復立監司量其貴賤節其賦入公私兼利孝眀即位¶
復罷其禁與百姓共之¶
　時御史中尉甄琛表稱周禮山林川澤有虞衡之官¶
<pb:KR2m0009_WYG_015-14b>¶
　為之厲禁葢取之以時不使戕賊而已故雖置有司¶
　實為民守之也夫一家之長必惠養子孫天下之君¶
　必惠養兆民未有為民父母而吝其醯醢富有羣生¶
　而𣙜其一物者也今縣官鄣䕶河東鹽池而收其利¶
　是專奉口腹而不及四體也葢天子富有四海何患¶
　於貧乞弛鹽禁與民共之録尚書彭城王勰曰聖人¶
　斂山澤之貨以寛田疇之賦收闗市之税以助什一¶
　之儲取此與彼皆非為身所謂資天地之産惠天地¶
<pb:KR2m0009_WYG_015-15a>¶
　之民鹽池之禁為日已乆積而散之以濟國用非專¶
　為供大官之用宜如舊魏主卒從琛議¶
　　致堂胡氏曰鹽之為物天地自然之利所以養人¶
　　也盡捐之民則縱末作資游惰盡屬之官則奪民¶
　　日用而公室有近寳之害琛勰之言皆未得中道¶
　　也官為厲禁俾民取之而裁入其税則政平而害¶
　　息矣¶
魏自弛鹽禁之後官雖無𣙜而豪貴之家復乗勢占奪¶
<pb:KR2m0009_WYG_015-15b>¶
近池之人又輙障吝神龜初太師高陽王雍太傅清河¶
王懌等奏請依先朝禁之為便於是復置監官以監檢¶
焉其後更罷更立至於永熙自遷鄴後於滄瀛幽青四¶
州之境傍海煮鹽滄州置竈一千四百八十四瀛州置¶
竈一百五十二幽州置竈一百八十青州置竈五百四¶
十六又於邯鄲置竈四計終歳合收鹽二十萬九千七¶
百八斛四斗軍國所資得以周贍矣¶
後周文帝覇政之初置掌鹽之政令一曰散鹽煮海以¶
<pb:KR2m0009_WYG_015-16a>¶
成之二曰盬鹽引池以化之三曰形鹽掘地以出之四¶
曰飴鹽於戎以取之凡盬鹽每池為之禁百姓取之皆¶
税焉¶
　　按東南之鹽煮海而已西北之鹽則所出不一而¶
　　名亦各異南史張暢傳魏太武至&KR0438;洲餉武陵王¶
　　以九種鹽曰此諸鹽各有所宜白鹽是魏主所食¶
　　黒者療腹脹氣滿細刮取六銖以酒服之胡鹽療¶
　　目痛柔鹽不用食療馬脊創赤鹽駮鹽臭鹽馬齒¶
<pb:KR2m0009_WYG_015-16b>¶
　　鹽四種並不中食是也¶
隋文帝開皇三年先是尚依周末之弊鹽池鹽井皆禁¶
百姓採用至是通鹽池鹽井與百姓共之¶
唐肅宗即位時兩京䧟没民物耗弊天下用度不足於¶
是吳鹽蜀麻銅冶皆有税市輕貨繇江陵襄陽上津路¶
轉至鳯翔¶
唐貞元元年河中尹姜師度以安邑鹽池漸涸開拓疏¶
決水道置為鹽屯公私大收其利左拾遺劉彤請檢校¶
<pb:KR2m0009_WYG_015-17a>¶
海内鹽鐵之利從之¶
　彤上表曰臣聞漢孝武為政廐馬三十萬後宮數萬¶
　人外討戎夷内興宮室殫費之甚實百當今然而古¶
　費多而貨有餘今用少而財不足者何豈非古取山¶
　澤而今取貧人哉取山澤則公利厚而人歸於農取¶
　貧人則公利薄而人去其業故先王之作法也山海¶
　有官虞衡有職輕重有術禁發有時一則專農二則¶
　饒國濟人盛事也臣實為當今宜之夫煮海為鹽採¶
<pb:KR2m0009_WYG_015-17b>¶
　山鑄鐵伐木為室豐餘之軰也寒而無衣饑而無食¶
　傭賃自資者窮苦之流也若能收山海厚利奪豐餘¶
　之人蠲調斂重徭免窮苦之子所謂損有餘而益不¶
　足帝王之道可不講乎然臣願陛下詔鹽鐵木等官¶
　各收其利貿遷於人則不及數年府有餘儲矣然後¶
　下寛貸之令蠲窮獨之徭可以惠羣生可以柔荒服¶
　雖戎狄降服堯湯水旱無足虞也奉天適變惟在陛¶
　下行之上令宰臣議其可否咸以鹽鐵之利甚益國¶
<pb:KR2m0009_WYG_015-18a>¶
　用遂令將作大匠姜師度户部侍郎强循俱攝御史¶
　中丞與諸道按察使檢校海内鹽鐵之課至十年八¶
　月十日敕諸川所造鹽鐵每年合有官課比令使人¶
　勾當除此更無别求在外不細委知如聞稱有侵剋¶
　宜令本州刺史上佐一人檢校依令式收税如有落¶
　帳欺&KR0255;仍委按察糺覺奏聞其姜師度除蒲州鹽池¶
　以外自餘處更不須廵檢¶
唐有鹽池十八井六百四十皆𨽻度支蒲州安邑解縣¶
<pb:KR2m0009_WYG_015-18b>¶
有池五總曰兩池歳得鹽萬斛以供京師鹽州五原有¶
烏池白池瓦窑池細項池靈州有温泉池兩井池長尾¶
池五泉池紅桃池囘樂池𢎞静池㑹州有河池三州皆¶
輸米以代鹽安北都䕶府有胡落池歳得鹽萬四千斛¶
以給振武天徳黔州有井四十一成州嶲州井各一果¶
閬開通井百二十三山南西院領之卭眉嘉有井十三¶
劍南西川院領之梓遂綿合昌渝瀘資榮陵簡有井四¶
百六十劍南東川院領之皆隨月督課幽州大同横野¶
<pb:KR2m0009_WYG_015-19a>¶
軍有鹽屯每屯有丁有兵歳得鹽二千八百斛下者千¶
五百斛負海州嵗免租為鹽二萬斛以輸司農青楚滄¶
海棣杭蘇等州以鹽價市輕貨亦輸司農天寳至徳間¶
鹽每斗十錢乾元元年鹽鐵鑄錢使第五琦初變鹽法¶
就山海井竈近利之地置監院游民業鹽者為亭户免¶
雜徭盗鬻者論法及琦為諸州權鹽鐵使盡𣙜天下鹽¶
斗加時價百錢而出之為錢一百一十自兵起流庸未¶
復税賦不足供費鹽鐵使劉晏以為因民所急而税之¶
<pb:KR2m0009_WYG_015-19b>¶
則國用足於是上鹽法輕重之宜以鹽利多則州縣擾¶
出鹽鄉因舊監置吏亭户糶商人縱其所之江嶺去鹽¶
逺者有常平鹽每商人不至則減價以糶民官收厚利¶
而人不知貴晏又以鹽生霖潦則鹵薄暵旱則土溜墳¶
乃隨時為令遣吏曉導倍於勸農吳越揚楚鹽廪至數¶
千積鹽二萬餘石有漣水湖州越州杭州四塲嘉興海¶
陵鹽城新亭臨平蘭亭永嘉大昌侯官富都十監歳得¶
錢百餘萬緡以當百餘州之賦自淮北置廵院十三曰¶
<pb:KR2m0009_WYG_015-20a>¶
揚州陳許汴州廬夀白沙淮西甬橋浙西宋州泗州嶺¶
南兖鄆鄭滑捕私鹽者姦盗為之衰息然諸道加𣙜鹽¶
錢商人舟所過有税晏奏罷州縣率税禁堰埭邀以利¶
者晏之始至也鹽利歳纔四十萬緡至大歴末六百餘¶
萬緡天下之賦鹽利居半宫闈服御軍饟百官禄俸皆¶
仰給焉明年而晏罷貞元四年淮西節度使陳少游奏¶
加民賦自此江淮鹽每斗亦増二百為錢三百一十其¶
後復増六十河中兩池鹽每斗為錢三百七十江淮豪¶
<pb:KR2m0009_WYG_015-20b>¶
賈射利或時倍之官收不能過半民始怨矣劉晏鹽法¶
既成商人納絹以代鹽利者每緡加錢二百以備將士¶
春服包佶為汴東水陸運兩税鹽鐵使許以漆器瑇瑁¶
綾綺代鹽價雖不可用者亦高估而售之廣虚數以罔¶
上亭户冒法私鬻不絶廵捕之卒遍於州縣鹽估益貴¶
商人乗時射利逺鄉貧民困高估至有淡食者廵吏既¶
多官冗傷財當時病之其後軍費日増鹽價寖又貴有¶
以榖數斗易鹽一升私糶犯法未嘗少息順宗時始減¶
<pb:KR2m0009_WYG_015-21a>¶
江淮鹽價每斗為錢二百五十河中兩池鹽斗錢三百¶
増雲安渙陽塗澮三監其後鹽鐵使李錡奏江淮每斗¶
減錢十以便民未㡬復舊方是時錡盛貢獻以固寵朝¶
廷大臣皆餌以厚貨鹽鐵之利積於私室而國用耗屈¶
𣙜鹽法大壞多為虚估率千錢不滿百三十而已兵部¶
侍郎李㢲為使以鹽利皆為度支物無虚估天下糶鹽¶
税茶其贏六百六十五萬緡初歳之利如劉晏之季年¶
其後則三倍晏時矣兩池鹽利歳收百五十餘萬緡四¶
<pb:KR2m0009_WYG_015-21b>¶
方豪商猾賈雜處解縣主以郎官其佐貳皆御史鹽民¶
田園籍於縣而令不得以縣民治之¶
　元和中皇甫鎛奏應管煎鹽户及鹽商并諸監院停¶
　塲官吏所由等前後制敇除兩税外不許差役追擾¶
　今請更有違越者縣令奏聞貶黜刺史罰俸再罰奏¶
　取㫖施行從之¶
貞元二十一年停鹽鐵使月進舊鹽鐵錢總悉入正庫¶
以助給費而主北務者稍以時市珍玩時新物充進獻¶
<pb:KR2m0009_WYG_015-22a>¶
以求恩澤其後益甚歳進錢物謂之羡餘而給入益少¶
及貞元末逐月有獻謂之月進及是而罷¶
憲宗之討淮西也度支使皇甫鎛加劔南東西兩川山¶
南西道鹽估以供軍貞元中盗鬻兩池鹽一石者死至¶
元和中減死流天徳五城鎛奏論死如初一斗以上杖¶
背&KR0255;其車驢能捕斗鹽者賞千錢州縣團保相察比於¶
貞元加酷矣自兵興河北鹽法覊縻而已至皇甫鎛又¶
奏置𣙜鹽使如江淮𣙜法犯禁歳多¶
<pb:KR2m0009_WYG_015-22b>¶
　元和十三年鹽鐵使程异奏應諸州府先請置茶鹽¶
　店收税伏准今年正月赦文諸州府因用兵以來或¶
　慮有權置職名及擅加科配事非常禁一切禁斷者¶
　伏以𣙜税茶鹽本資財賦贍濟軍鎮蓋是從權兵罷¶
　自合便停事久實為重斂其諸道先所置店及收諸¶
　色錢物等雖非擅加且異常制伏請凖赦文勒停從¶
　之¶
　　按皇甫鎛程异皆聚斂小人元和十三年則憲宗¶
<pb:KR2m0009_WYG_015-23a>¶
　　平淮西之後浸以驕侈二人以進羡餘有寵為相¶
　　之時也然鎛加鹽估峻𣙜法靡所不至而异能上¶
　　此奏猶為彼善於此史稱异自知不合衆心能亷¶
　　謹謙退為相月餘不敢知印秉筆故終免於禍觀¶
　　此奏亦其一節也¶
穆宗時田宏正舉魏博歸朝廷乃命河北罷𣙜鹽戸部¶
侍郎張平叔議𣙜鹽法敝請官自賣鹽可以富國詔公¶
卿議其可否中書舍人韋處厚兵部侍郎韓愈條詰之¶
<pb:KR2m0009_WYG_015-23b>¶
以為不可遂不行¶
　愈奏略謂平叔請今州府差人自糶官鹽可以獲利¶
　一倍臣以為城郭之外少有見錢糴鹽多用雜物貿¶
　易鹽商則無物不取或賖貸徐還用此取濟兩得利¶
　便今令吏人坐鋪自賣利不闗己罪則加身非得見¶
　錢必不敢受如此則貧者無從得鹽自然坐失常課¶
　如何更有倍利又欲令人吏將鹽家至户到而糶之¶
　必索百姓供應搔擾極多有貧家食鹽至少或有淡¶
<pb:KR2m0009_WYG_015-24a>¶
　食動經旬月若據口給鹽依時徴價官吏畏罪必用¶
　威刑臣恐所在不安此尤不可之大者平叔又云浮¶
　寄姦猾者轉富土著守業者日貧若官自糶鹽不問¶
　貴賤貧富四民僧道并兼游手因其所食盡輸官錢¶
　并諸道軍諸使家口親族遞相影占不曽輸税若官¶
　自糶鹽此軰無一人遺漏者臣以為此數色人等官¶
　未糶鹽之時從來糴鹽而食不待官自糶然後食鹽¶
　也國家𣙜鹽糶與商人商人納𣙜糶與百姓則是天¶
<pb:KR2m0009_WYG_015-24b>¶
　下百姓無貧富貴賤皆已輸錢於官矣不必與國家¶
　交手付錢然後為輸錢於官也¶
時奉天鹵池生水栢以灰一斛得鹽十二斤利倍鹻鹵¶
文宗時采灰一斗比鹽一斤論罪開成末詔私鹽月再¶
犯者易縣令罰刺史俸十犯則罰觀察判官課料宣宗¶
即位茶鹽之法益宻糶鹽少私盗多者讁觀察判官不¶
計十犯户部侍郎判度支盧𢎞正以兩池鹽法敝遣廵¶
院官司空輿更立新法其課倍入遷𣙜鹽使以壕籬者¶
<pb:KR2m0009_WYG_015-25a>¶
鹽池之隄禁有盗壤與鬻鹻皆死鹽盗持弓矢者亦皆¶
死刑兵部侍郎判度支周墀又言兩池鹽盗販者迹其¶
居處保社按罪鬻五石市二石亭户盗糶二石皆死是¶
時江吳羣盗以所剽物易茶鹽不受者焚其室廬吏不¶
敢枝梧鎮戍塲鋪堰埭以闗通致富宣宗乃擇嘗更兩¶
畿輔望縣令者為監院官户部侍郎裴休為鹽鐵使上¶
鹽法八事其法皆施行兩池𣙜課大増其後兵遍天下¶
諸鎮擅利兩池為河中節度使王重榮所有歳貢鹽三¶
<pb:KR2m0009_WYG_015-25b>¶
千車中官田令孜募新軍五十四都餫轉不足仍倡議¶
兩池復歸鹽鐵使而重榮不奉詔至舉兵反僖宗為再¶
出然而卒不能奪¶
後唐同光三年敇魏府每年所徴隨絲鹽錢每兩與減¶
放五文逐年俵賣蠶鹽食鹽大鹽甜次冷鹽每斗與減¶
五十欒鹽與減三十¶
天成元年敇諸州府百姓合散&KR0345;鹽二月内一度俵散¶
依夏税限納錢¶
<pb:KR2m0009_WYG_015-26a>¶
晉天福元年敇京洛管内所配人户食鹽起來年每斗¶
放減十文¶
七年宣㫖下三司應有徃來鹽貨悉税之過每斤七文¶
住税每斤十文其諸道應有保屬州府鹽務並令省司¶
差人勾當¶
　先是諸州府除俵散蠶鹽徵錢外每年末鹽界分塲¶
　務約糶錢一十七萬貫有餘言事者稱雖得此錢百¶
　姓多犯鹽法請將上件食鹽錢於諸道州府計户每¶
<pb:KR2m0009_WYG_015-26b>¶
　户一貫至二百為五等配之然後任人逐便興販既¶
　不虧官又益百姓朝廷行之諸處塲務且仍舊俄而¶
　鹽貨頓賤去出鹽逺處州縣每斤不過二十掌事者¶
　又稱驟改其法奏請重置税焉蓋欲絶興販歸利於¶
　官塲院糶鹽雖多人户鹽錢又不放免民甚苦之¶
　　按鹽之為利自齊管仲發之後之為國者𣙜利日¶
　　至其初也奪竈户之利而官自煮之甚則奪商販¶
　　之利而官自賣之然官賣未必能周徧而細民之¶
<pb:KR2m0009_WYG_015-27a>¶
　　食鹽者不能皆與官交易則課利反虧於商税於¶
　　是立為&KR0094;鹽食鹽等名分貧富五等之户而俵散¶
　　抑配之蓋唐張平叔所獻官自賣鹽之策而昌黎¶
　　公所以駁議之者其慮已畧及此矣迨其極弊也¶
　　則官復取鹽自賣之别取其錢而人户所納鹽錢¶
　　遂同常賦無名之横斂永不可除矣當時江南亦¶
　　配鹽於民而徴米在後鹽不給而徵米如故其弊¶
　　歴三百年而未除宇縣分割國自為政而苛斂如¶
<pb:KR2m0009_WYG_015-27b>¶
　　出一轍異哉¶
周廣順二年&KR0239;令慶州𣙜鹽務今後每青鹽一石依舊¶
抽税錢八百八十五陌鹽一斗白鹽一石抽税錢五百¶
八十五陌鹽五升此外不得别有邀求¶
　青白鹽池在鹽州北唐朝元管四池曰烏池白池瓦¶
　窑池細項池今出税置吏唯有青白二池¶
勅諸色犯鹽麴五斤以上並重杖處死以下科斷有差¶
　刮鹻煎錬私鹽所犯一斤以上斷死以下科斷有差¶
<pb:KR2m0009_WYG_015-28a>¶
　人户所請&KR0094;鹽祗得將歸裛蠒供食不得博易貨賣¶
違者照私鹽科斷　州城縣鎮郭下人户係屋税合請¶
鹽者若是州府並於城内請給若是外縣鎮郭下人户¶
亦許將鹽歸家供食仰本縣預取逐户合請鹽數目攢¶
定文帳部領人户請給勒本處官吏及所在塲務同㸃¶
檢入城若縣鎮郭下人户城外别有荘田亦仰本縣預¶
先分擘開坐勿令一處分給供使¶
三年勅諸州府并外縣鎮城内其居人屋税鹽今後不¶
<pb:KR2m0009_WYG_015-28b>¶
俵其鹽錢亦不徵納所有鄉村人户合請&KR0094;鹽所在州¶
城縣鎮嚴切檢校不得放入城門¶
顯徳元年上謂侍臣曰朕覽食末鹽州郡犯私鹽多於¶
顆鹽界分蓋卑濕之地易為刮鹽煎造豈惟違我𣙜法¶
兼又汚我好鹽况末鹽煎錬搬運費用倍於顆鹽今宜¶
分割十餘州令食顆鹽不唯輦運省力兼亦少人犯禁¶
自是曹宋已西十餘州皆食顆鹽(種者曰顆鹽出解州/煮者曰末鹽出瀕海)¶
三年勅漳河已北州府管界元是官塲糶鹽今後除城¶
<pb:KR2m0009_WYG_015-29a>¶
郭草市内仍舊禁法其鄉村並不許鹽貨通商逐處有¶
鹹鹵之地一任人户煎錬興販則不得踰越漳河入不¶
通商界¶
　五年既取江北諸州唐主奉表入貢因白帝以江南¶
　無鹵田願得海陵鹽監南屬以贍軍帝曰海陵在江¶
　北難以交居當别有處分乃詔歳支鹽三十萬斛以¶
　給江南士卒稍稍歸之¶
宋朝之制顆鹽出解州安邑解縣兩池以戸民為畦夫¶
<pb:KR2m0009_WYG_015-29b>¶
悉蠲其他&KR0229;每歳自三月一日墾畦四月始種八月乃¶
罷官廪給之安邑池每户歳種鹽千席解池減二十席¶
(至道二年兩池得鹽三十七萬三千五百四十五席席/一百一十六斤半此其最多之數也大中祥符九年四)¶
(月陜西轉運張象中言兩池見貯鹽三千二百七十六/席計三億八千八百八十二萬八千九百二十八斤計)¶
(直二千一百七十六萬一千八十貫慮尚有遺利望行/條約上曰地財之阜此亦至矣若過求増羡慮有時而)¶
(闕不可/許也)¶
募兵百人目為䕶寳都以廵邏之以給本州及三京京¶
東之齊兖曹濮單鄆州廣濟軍京西之滑鄭陳潁汝許¶
<pb:KR2m0009_WYG_015-30a>¶
孟州陜西之河中府陜虢州慶成軍河東之晉絳慈隰¶
州淮南之宿亳州河北之懷州及澶州諸縣之在南河¶
者(鄆齊宿州舊食末鹽建隆二年/以泝流輦運勞費始改食顆鹽)末鹽煮海則楚州鹽¶
城監歳煮四十一萬七千餘石通州豐利監四十八萬¶
九千餘石泰州海陵監如臯倉小海塲六十五萬六千¶
餘石給本州及淮南之廬和舒蘄黄州無為軍江南之¶
江寧府宣洪袁吉筠江池太平饒信歙撫州廣徳臨江¶
軍兩浙之常潤湖睦州荆湖之江陵府安復潭鼎鄂岳¶
<pb:KR2m0009_WYG_015-30b>¶
衡永州漢陽軍(廬和舒蘄黄州漢陽軍舊通商太平興/國二年始令官賣信歙舊食兩浙鹽後)¶
(改焉江浙舊皆禁九年鹽鐵使王眀請開禁計嵗賣鹽/錢五十三萬五千餘貫二十八萬七千餘貫給鹽與民)¶
(隨税收其錢二十四萬餘貫商人販/易收其算雍熙二年六月依舊禁止)海州板浦惠澤洛¶
要三塲歳煮四十七萬七千餘石漣水軍海口塲十一¶
萬五千餘石以給本州軍及京東之徐州淮南之光夀¶
濠泗州兩浙之杭蘇湖常潤州江隂軍宻州濤洛塲歳¶
煮三萬二千餘石以給本州及沂濰州杭州塲歳煮七¶
萬七千餘石眀州昌國東西監三十萬一千餘石秀州¶
<pb:KR2m0009_WYG_015-31a>¶
塲二十萬八千餘石温州天富南北監宻纓永嘉二塲¶
七萬四千餘石台州黄巖監一萬五千餘石以給本州¶
及越處衢婺州(越州舊有鹽潤監嵗/煮三千餘石後罷)福州長清塲嵗煮¶
五百一萬五千餘斤以給福建路(初得福建即禁鹽太/平興國八年開其禁)¶
(後復禁之建劍汀嘗食/兩浙鹽後改就本路)廣州東莞静安等十三塲歳煮¶
二萬四千餘石以給本州及封康英韶端潮連賀恩新¶
惠梅循南雄州西路之昭桂州江南之南安軍(舊潮州/有松口)¶
(等四塲歳煮以給本州及/梅循二州雍熈四年廢)廉州白石石康二塲歳煮一¶
<pb:KR2m0009_WYG_015-31b>¶
百五十萬斤以給本州及容白欽化蒙龔藤象宜栁邕¶
潯貴賔梧横南儀鬱林州又高竇春雷融瓊崖儋萬安¶
州各煮以給本州無定額大率煮海有亭户鹽丁鬻於¶
官或折租税亦有&KR0229;軍士定課煮者(通泰亭户每一石/并耗三石給錢五)¶
(百文以布帛茶米充直民甚苦之開寳七年始詔並給/實錢初平嶺南令民煮鹽以百一十斤為石給錢二百)¶
(後廉州言鹽田荒穢民新鋤治舊鹽課月八石至/三石凡五等不能充其數望差減之詔蠲其半)又有¶
濵州塲嵗煮二萬一千餘石以給本州及棣祁州雜支¶
并京東之青淄齊州(舊濵棣二州禁𣙜/雍熈二年令通商)煮井者益州路¶
<pb:KR2m0009_WYG_015-32a>¶
則陵井監及二十八井歳煮一百十四萬五千餘斤(乾/徳)¶
(五年偽蜀知陵井監任元吉始請鑿五井煮鹽是/嵗得八十萬斤擢元吉永清令是後寖増其數)綿州¶
二十四萬餘斤邛州九井二百五十萬斤眉州一井一¶
萬餘斤簡州十九井二十七萬斤嘉州十五井五萬九¶
千餘斤雅州一井一千六百餘斤漢州一井五百餘斤¶
梓州路則梓州一百四十八井三百六十六萬餘斤資¶
州九十四井六十四萬二千餘斤遂州三十五井四十¶
一萬六千餘斤果州四十三井十四萬六千餘斤普州¶
<pb:KR2m0009_WYG_015-32b>¶
三十八井二十二萬九千餘斤昌州八井四萬餘斤瀘¶
州淯井監及五井七十八萬三千餘斤富順監十四井¶
一百一十七萬三千餘斤利州路則閬州一百二十九¶
井六十一萬餘斤䕫州路則䕫州永安監十一萬七千¶
餘斤忠州五井五十一萬三千餘斤逹州三井十九萬¶
餘斤萬州五井二十萬九千餘斤黔州四井二十九萬¶
七千斤開州一井二十萬四千斤雲安軍雲安監及一¶
井八十一萬四千餘斤大寧監一井一百九十五萬餘¶
<pb:KR2m0009_WYG_015-33a>¶
斤以各給本路監則官掌井則土民斡鬻如數輸課聽¶
徃旁境販賣唯不得出川峽(川峽鹽初承偽制官鬻之/開寳七年詔斤十錢又令)¶
(斡鬻其羡利者但輸十之九太平興國三年右拾遺郭/泌上言劍南諸州官糶鹽斤為錢七十鹽井濬深煮鹽)¶
(極苦樵薪益貴輦置彌艱加以風水之虞或至漂喪而/豪民黠吏相與為姦賤糴於官貴糶於民至有斤獲錢)¶
(數百者有司虧失嵗額而民間不得賤鹽望稍増舊價/為百五十文則豪猾無以規利民有望以給食矣從之)¶
(有司言昌州嵗收虚額鹽萬八千五百餘斤乃開寳中/知州李佩率意掊斂以希課最廢諸井薪錢於嵗額外)¶
(課部民煮鹽民不習其事甚以為苦至破産不能償其/數多流移入他部而積年之征不可遽免欲均於諸州)¶
(作兩税草估錢米以輸官詔悉除之其舊額二萬七千/六十斤即令井户煮焉端拱元年七月以西川食鹽不)¶
<pb:KR2m0009_WYG_015-33b>¶
(足許商人販階文州青白鹽陜路井鹽永康軍崖鹽入/川勿收算大中祥符元年十二月詔瀘州南井竈户過)¶
(正至寒食各給假三日所收日額仍與除/放三年正月減瀘州淯井監課鹽三之一)煮鹵者并州¶
永利監(本名河東𣙜鹽院/咸平四年改名)歳煮十二萬五千餘石以給¶
本州及忻代石嵐憲遼澤潞麟府州威勝岢嵐火山平¶
定寧化保徳軍許商人販賣如川峽之制凡顆末鹽皆¶
以五斤為斗顆鹽賣價每斤自四十四至三十四錢有¶
三等末鹽賣價每斤自四十七至八錢有二十一等(開/寳)¶
(初嘗詔諸州賣鹽斤六十錢者減為五十四十者為三/十後顆鹽減至四十四九年又減四錢太平興國初新)¶
<pb:KR2m0009_WYG_015-34a>¶
(禁𣙜之地以轉送囘逺又有増顆鹽至五十末鹽至四/十錢處至道二年楊允恭等復請定和州無為軍斤三)¶
(十六舒廬州加二錢蘄黄濠夀州又加/二錢安復州又加二錢止於四十四錢)至道末賣顆鹽¶
錢七十二萬八千餘貫末鹽一百六十三萬三千餘貫¶
凡禁𣙜之地官立標識候望以曉民其顆鹽通商之地¶
京西則蔡襄鄧隨唐金房均郢州光化信陽軍陜西則¶
京兆鳳翔府同華耀乾商涇原邠寧儀渭鄜坊丹延環¶
慶秦隴鳳階成州保安鎮戎軍(舊緣邊諸州兼食烏白/池之青白鹽淳化三年)¶
(陜西轉運鄭文寳以李繼遷叛逆請禁止之許商人販/解池鹽可以資國計詔可自陜以西收私市者抵死其)¶
<pb:KR2m0009_WYG_015-34b>¶
(後戎人乏食復商販解鹽利薄多取他徑趣唐鄧以邀/善價吏不能禁闗隴民無鹽食四年八月除其禁咸平)¶
(中有請官運解鹽就邊州置吏鬻之命度支使梁鼎馳/徃經畫度支員外郎李士衡上言輦運勞民非便請行)¶
(解鹽通商從之而以舊𣙜年額錢分配諸州隨税輸納/景徳三年士衡又言京兆同華耀錢額多請減十之二)¶
(詔悉/除之)及澶州諸縣之在河北者(蔡襄等州及安復商州/舊通商太平興國初令)¶
(商蔡食解鹽餘食海鹽並官賣後以/運路不通復許通商唯安復則禁之)末鹽通商之地京¶
東則登萊州河北則大名真定府貝冀相衛邢洺深趙¶
滄磁徳博棣祁定保瀛莫雄覇州徳清通利永静乾寧¶
定逺保定廣信安肅永定軍(河北舊禁鹽建隆四年始/令邢洺磁鎮冀趙六州城)¶
<pb:KR2m0009_WYG_015-35a>¶
(外二十里通行鹽商開寳三年悉罷𣙜官收其算斤一/錢徃賣者倍之舊𣙜利錢均賦城郭居民及門户形要)¶
(户隨夏税輸之/亦差減舊數)¶
五代時鹽法太峻建隆二年始定官鹽䦨入禁法貿易¶
至十斤煮鹻至三斤乃坐死民所受蠶鹽以入城市三¶
十斤以上徒三年増䦨入三十斤煮鹻至十斤坐死蠶¶
鹽入城市百斤以上奏裁自後每詔優寛至太平興國¶
二年乃詔䦨入至二百斤以上煮鹻及主吏盗販至百¶
斤以上蠶鹽入城市五百斤以上並黥&KR0405;送闕下¶
<pb:KR2m0009_WYG_015-35b>¶
　　止齋陳氏曰國初鹽莢只聽州縣給賣歳以所入¶
　　課利申省而轉運司操其贏以佐一路之費初未¶
　　有客鈔也雍熈二年三月令河東北商人如要折¶
　　博茶鹽令所在納銀赴京請領交引蓋邊郡入納¶
　　算請始見於此端拱二年十月置折中倉令商人¶
　　入中斛斗給茶鹽鈔蓋在京入中斛斗算請始見¶
　　於此天聖七年令商人於在京𣙜貨務入納錢銀¶
　　算請末鹽蓋在京入納見錢算請始見於此而解¶
<pb:KR2m0009_WYG_015-36a>¶
　　鹽算請始天聖八年福建廣東鹽算請始景祐二¶
　　年京師歳入見錢至二百二十萬諸路斛斗至十¶
　　萬石(見是年八月淮南江浙荆湖/福建等路提舉鹽事朱某奏)祖宗之意慮客¶
　　鈔行而州縣之鹽不足則為之限制(至道二年二/月敇江浙淮)¶
　　(南官賣鹽並赴永豐鹽城監般請其海陵監應副/客人至解鹽則以唐鄧商均等十一州為在京入)¶
　　(納金銀交引地分永興鳳翔等二十五州/為陜西入納糧草交引地分可謂詳宻矣)熙豐新¶
　　法増長鹽價(福建路祖額賣鹽收到二十七萬三/百餘貫自推行鹽法於元豐二年收)¶
　　(到四十六萬五千三百餘貫三年收六十萬餘貫/見轉運司賈青奏河北路自元豐七年正月推行)¶
<pb:KR2m0009_WYG_015-36b>¶
　　(鹽法至十一月終收鹽息錢二十六萬五千貫充/便糴司糴本見元豐八年四月六日勅可以畧見)¶
　　(當時/鹽課)於是河北復官鹽而廣鹽亦通入江湖置使¶
　　糴司以所封樁諸路増剰鹽利錢充糴本元祐裁¶
　　損剰數且罷封樁三年令任公裕裁定増損九路¶
　　鹽價未㡬復新法紹聖三年二月江湖淮浙六路¶
　　通算鈔引見錢充足元祐八年年額外有増收到¶
　　五分入朝廷封樁五分轉運司元符元年九月令¶
　　福建准此崇寧元年二月勅鹽鈔每一百貫於在¶
<pb:KR2m0009_WYG_015-37a>¶
　　京入納九十五貫於請鹽處納充鹽本其紹聖三¶
　　年五分指揮不行自二年十二月行法至三年十¶
　　一月在京已及一千二百餘萬貫遂盡罷諸路官¶
　　以鹽鈔每百貫撥一貫與轉運司於是東南官賣¶
　　與西北折博之利盡歸京師而州縣之横斂起矣¶
開寳七年詔三司校諸州鹽麴市征課而殿最之¶
　令諸州知州通判官兵馬都監縣令所掌鹽麴及市¶
　征地課等並親臨之月具籍供三司秩滿較其殿最¶
<pb:KR2m0009_WYG_015-37b>¶
　欺隐者置於法募告者賞錢三十萬¶
　　止齋陳氏曰太平興國以後雖有比較歳入増虧¶
　　酬奨之法而累朝多不果行至景徳以後且有諸¶
　　鹽塲監受課出剰不得理為勞績嘉祐赦文又申¶
　　嚴希求恩賞苛阻商旅之禁至熙寧五年始令逐¶
　　年轉運司每歳比較州縣鹽酒課利最多最少者¶
　　兩處開坐増虧及知通令尉名銜聞奏當行賞罰¶
　　合黜者不以去官赦降原減¶
<pb:KR2m0009_WYG_015-38a>¶
雍熙四年禁代州寳興軍等處民私市北敵骨堆渡及¶
桃山鹽犯者論罪有差¶
雍熈後以用兵乏饋餉令商人輸芻粟塞下増其直令¶
江淮荆湖給以顆末鹽¶
端拱二年置折中倉聽商人輸粟京師優其直給江淮¶
茶鹽¶
　咸平四年十月祕書丞直史館孫冕上言曰茶鹽之¶
　制利害相湏若或江南荆湖通商賣鹽縁邉折中糧¶
<pb:KR2m0009_WYG_015-38b>¶
　草在京納金銀錢帛則公私皆便為利實多今若便¶
　放行即南中州軍且令官賣商人既已入中候其换¶
　易交引徃至亭塲川路脩遐風波阻滯計湏二年以¶
　上方到江潭未即間官賣鹽課已倍獲利入縱其坌¶
　集稍侵官賣之額然以増補虧於官無損緣邊入中¶
　又委輸愈多况三路官賣舊額止百三十萬貫臣計¶
　在北所入已多在南所虧至少舊額錢數必甚増盈¶
　其淮南禁鹽有長江之限但嚴切警廵眀立賞罰則¶
<pb:KR2m0009_WYG_015-39a>¶
　官賣鹽課必不虧懸設使淮南因江南荆湖通商之¶
　後官吏怠慢或至年額稍虧則國家以折中糧草贍¶
　得邊兵以中納金銀實之官庫且免和雇車乘差&KR0368;¶
　户民冒涉凛寒經歴遐逺借加荆湖運錢萬貫淮南¶
　運米千石地里脚力送至窮邊則官費民勞何啻數¶
　倍詔吏部侍郎陳恕等議其事恕等上議曰江湖之¶
　地素來官自賣鹽禁絶私商良亦有以蓋由近煮海¶
　之地自犯禁之人官得緡錢頗資經費且江湖之壤¶
<pb:KR2m0009_WYG_015-39b>¶
　租賦之中榖帛雖多錢刀蓋寡每歳買茶入𣙜市銅¶
　鑄錢凖糧斛以益運輸平金銀以充貢入乃至京師¶
　便易南土支還贍用之名實籍鹽錢佽助居常度費¶
　猶或闕供今若悉許通商則必頓無儲擬未有别錢¶
　備用鹽法詎可更張且變制改圖事非細故若匪官¶
　鹽住賣則又私商不行即令住賣官鹽立乏一年課¶
　額况行商算畫必務十全豈有江湖官猶賣鹽邉塞¶
　私肯入粟假令敢入私物獲請官鹽首初運到江湖¶
<pb:KR2m0009_WYG_015-40a>¶
　必湏官私競貿既而官價高大私價低平多糶商鹽¶
　則官鹽不售並依官價則私價太高公私兩途矛盾¶
　不已則官利失而私商困矣况不即住賣而望商人¶
　入中藁粟者未之有也既入中藁粟而望課利不虧¶
　者亦未之有也向者淮南通商亦於邊上折中一歳¶
　之内入數甚微糧則不及萬鍾草則多無一束近者¶
　陜西鹽法亦令納秸資邉一年之間數亦無㡬全亡¶
　實驗但有虚名江湖若放通商淮南亦湏撤禁三處¶
<pb:KR2m0009_WYG_015-40b>¶
　既私商雜擾兩浙必官鹽流離透漏浸滛禁不可止¶
　乍變易則江湖為首終紊亂則淮浙相兼大失公儲¶
　莫救邊備若以施之於今日竊&KR0178;未為叶宜也詔從¶
　之¶
𣙜礬者唐於晉州置平陽院以收其利開成三年度支¶
奏罷之以礬山歸州縣五代以來剏務置官吏宋朝之¶
制白礬出晉慈坊州無為軍汾州之靈石縣(無為軍塲/曰崑山自)¶
(大中祥符元年後以停積頗多權罷煮造靈石塲至道/初廢景徳元年復置大中祥符八年又廢其礬徙就晉)¶
<pb:KR2m0009_WYG_015-41a>¶
(州慈州塲/曰芥泉)緑礬出慈隰州池州之銅陵縣(隰州塲太祖/時以地接河)¶
(東偽竟罷之太平興國八年本州牙吏卜羙請募工造/鑊煑礬輸官課詔從其請銅陵塲雍熙二年廢天禧五)¶
(年復置又汾州/靈石亦有綠礬)各置官典領有鑊户煮造入官市晉汾¶
慈州礬以一百四十斤為一䭾給錢六十(給見錢三之/二餘凖以茶)¶
(絲/)隰州礬䭾減三十斤給錢八百賣博白緑礬汾州每¶
䭾二十四貫五百慈州又増五百隰州每䭾四貫六百¶
皆博賣於人又有散賣者白礬坊州斤八十錢汾州百¶
九十二錢無為軍六十錢緑礬斤七十錢至道中白礬¶
<pb:KR2m0009_WYG_015-41b>¶
歳課九十七萬六千斤緑礬四十萬五千餘斤賣錢十¶
七萬餘貫真宗末白礬増二十萬一千餘斤緑礬増二¶
萬三千餘斤賣錢増六萬九千餘貫建隆三年詔禁商¶
人私販幽州礬官司嚴捕&KR0255;入之其後定令私販河東¶
幽州礬一兩以上私煑礬三斤及盗官礬至十斤者棄¶
市開寳三年二月増私販至十斤私煮及盗滿五十斤¶
者死餘論罪有差太平興國初以歳鬻不充有司請嚴¶
禁法詔私販化外礬一兩以上及私煮至十斤並如律¶
<pb:KR2m0009_WYG_015-42a>¶
論決而再犯者悉配流逺復犯者死淳化元年有司言¶
慈州官礬滯積蓋小民多就山谷僻奥處私煮以侵其¶
利而緑礬價錢不可以晉州礬均法詔如犯私茶論罪¶
　建隆時命晉州制置礬務許商人輸金帛絲綿茶及¶
　緡錢官以礬償凡歳増課八十萬貫淳化初有司言¶
　國家以見錢酬礬直商客以陳茶入博有利豪商無¶
　資國用請今後惟以金銀見錢入博從之¶
　　止齋陳氏曰太祖礬禁為契丹北漢設也其後并¶
<pb:KR2m0009_WYG_015-42b>¶
　　鹽酒皆𣙜之非本意也¶
　¶
　¶
　¶
　¶
　¶
　¶
　文獻通考卷十五¶
