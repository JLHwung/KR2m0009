# -*- mode: mandoku-view; -*-
#+TITLE: 文獻通考
#+DATE: 2015-08-24 22:49:33.131052
#+PROPERTY: ID KR2m0009
#+PROPERTY: BASEEDITION WYG    
#+PROPERTY: JUAN 卷六十
<pb:KR2m0009_WYG_060-1a>¶
欽定四庫全書¶
　文獻通考卷六十¶
　　鄱　陽　馬　端　臨　貴　與　著¶
　職官考十四¶
　　東宮官總叙¶
凡三王敎世子必以禮樂樂所以脩内禮所以脩外禮¶
樂交錯於中發形於外是故其成也懌恭敬而溫文(中/心)¶
(也懌/恱也)立太傅少傅以養之欲其知父子君臣之道也(言/養)¶
<pb:KR2m0009_WYG_060-1b>¶
(者積浸/成長也)太傅審父子君臣之道以示之少傅奉世子以¶
觀太傅之徳行而審諭之太傅在前少傅在後(謂其在/學時也)¶
入則有保出則有師(謂燕居出入時也漢班彪上書曰/昔成王為孺子出則周公召公入)¶
(則太顛閎天南宫适散/宜生左右前後皆正禮)是以敎諭而徳成也師也者敎¶
之以事而諭諸徳者也保也者慎其身以輔翼之而歸¶
諸道者也(慎其身者/謹安䕶之)秦漢以下始加置詹事中庶子及¶
諸府寺等官亦有以他官而監䕶者(漢孝宣帝欲令中/郎将許舜監䕶太)¶
(子家疏廣以為示狭非所以廣太子也後漢順帝立太/子居承光宮以侍御史种暠監䕶有中常侍卒乘衣車)¶
<pb:KR2m0009_WYG_060-2a>¶
(来載太子太子太傅杜喬憂懼不能止開門将出而暠/至手劍當車曰太子國之儲副人命所繋常侍来無尺)¶
(一何以得将太子去何知不與内寵姦臣共挟邪謀今/日之事有死而已乃遣喬詣臺啓白得中奉敕乃聽之)¶
自魏眀帝以後久曠東宫制度闕廢官司不具(吳孫權/即位孫)¶
(登為太子兼置四友等官以諸葛恪為左輔張休為右/弼顧譚為輔正都尉陳表為翼正都尉是為四友於是)¶
(東宫號/為多士)晋初詹事左右率庶子中舎人諸官並未置惟¶
置衛率令典兵二傅并攝衆事至咸寜元年始置詹事¶
以領宮事宋孝武置東宫率更令等官其中庶子庶子¶
中舎人舎人洗馬各減舊員之半後周加置太子諫議¶
<pb:KR2m0009_WYG_060-2b>¶
貟四人至隋罷詹事分東宫置門下坊典書坊(北齊已/有典書)¶
(坊/)以分統諸局(北門下内/史二省)門下坊有左庶子二人内舎¶
人四人録事二人統司經宫門内直典膳藥藏齋師等¶
六局典書坊有右庶子二人舎人通事舎人各八人領¶
内坊唐置詹事府以統衆務置左右二春坊以領諸局¶
(龍朔二年改門下坊為左春坊典書坊為/右春坊咸亨初復舊景雲元年又改為之)左春坊置左¶
庶子二人中允二人司議郎四人錄事二人左諭德一¶
人左贊善大夫五人崇文館校書郎八人亦統六局(六/局)¶
<pb:KR2m0009_WYG_060-3a>¶
(之中唯改齋師為典設餘局名與隋同其六局長官唯/司經置洗馬宫門置大夫餘各置監以局名冠之所職)¶
(如其名龍朔中改宫門大夫/及諸監並為郎遂為永制也)右春坊置右庶子二人中¶
舎人二人舎人四人録事二人右諭徳一人右贊善大¶
夫五人通事舎人八人兼領内坊(内坊置典内二人掌/閤内諸事諸坊局小)¶
(吏各/有差)因隋制也¶
宋仍唐制東宮有六傅下至率更令僕右官存而無職¶
司至道元年建儲闈置賓客二人左右庶子諭徳中舎¶
各一人並以他官兼充左右春坊鑄印置吏貟及太子¶
<pb:KR2m0009_WYG_060-3b>¶
登極則省春坊司累朝皆然真宗在東宫建堂習射名¶
繼照堂有勾當官三人(以諸司使/及内侍充)仁宗在東宫肄學建¶
堂名資善堂有都監一人(以入内侍都/知押班充)¶
　　太子六傅¶
太子師保二傅殷周已有逮乎列國秦亦有之(孝公時/商鞅設)¶
(法黥太子/師傅是也)漢高帝以叔孫通為太子太傅位次太常後¶
亦有少傅(髙帝東征留太子監闗中兵謂張良曰子房/雖病彊卧而傅太子時叔孫通為太傅留侯)¶
(行少傅事又䟽廣字仲翁為太傅兄子受為少傅父子/並為師傅朝廷以為榮又韋元成丙吉並為太傅又匡)¶
<pb:KR2m0009_WYG_060-4a>¶
(衡王丹並/為少傅)後漢太傅禮如師不領官屬而少傅主太子¶
官屬漢魏故事太子於二傅執弟子禮皆為書不曰令¶
少傅稱臣而太傅不臣(吳薛綜綜子瑩瑩子兼/三代並為太子少傅)晉太始¶
三年武帝始建置東宫各置一人尚未置詹事官事無¶
大小皆由二傅少傅立草太傅書真以為儲訓並有功¶
曹主簿五官秩與後漢同皇太子先拜諸傅然後答之¶
如弟子事師之禮二傅不得上䟽曲敬武帝後以儲副¶
體尊遂命諸公居之以本位重故或行或領時侍中任¶
<pb:KR2m0009_WYG_060-4b>¶
愷武帝所親敬復使領之盖一時之制也咸康元年以¶
給事黄門侍郎楊珧為詹事掌宫事二傅不復領官屬¶
及楊珧為衛将軍領少傅復省詹事遂崇廣傅訓命太¶
尉賈充領太保司空齊王攸領太傅所置吏屬復如舊¶
二傅皆進賢兩梁冠黑介幘五時朝服佩水蒼玉(晉令/曰太)¶
(子太保銀/印青綬)其後太尉汝南王亮車騎将軍楊駿司空衛¶
瓘石鑒皆領傅保猶不置詹事以終武帝之代惠帝元¶
康元年復置詹事(二傅給菜田六頃田騶五十人夏後/不及田者食俸一年給赤耳安車一)¶
<pb:KR2m0009_WYG_060-5a>¶
(乘/)又愍懐建宫乃置六傅三太三少以景帝諱師故改¶
太師為太帥通省尚書事詹事文書闗由六傅(職官要/錄曰晉)¶
(太子六傅各/有丞一人)自元康之後諸傅或三或四或六渡江之¶
後有太傅少傅不立師保宋有太傅少傅各兼丞一人¶
其保傅並銀章青綬齊與宋同武帝時以王儉為少傅¶
舊太子敬二傅同至是朝議接少傅以賔友之禮梁太¶
傅位視尚書令少傅視左僕射(職官要錄曰三少舊視/左僕射冠服同三太也)¶
陳因之自宋以下惟有傅而無師保後魏有太師太傅¶
<pb:KR2m0009_WYG_060-5b>¶
太保謂之東宫三師少師少傅少保謂之東宫三少(孝/眀)¶
(在東宫宣武皇帝欲以霍光為太子師傅光固辭帝令/太子南靣再拜宫臣皆從太子拜光北靣立不敢答拜)¶
(唯西面拜謝而出/乃授光太子少傅)北齊皆有之出則三師在前三少在¶
後後周不置隋與北齊同唐六傅不必備唯其人太子¶
出則乘輅備儀以為後從貞觀中太宗撰太子接三師¶
之儀出殿門迎太子先拜三師答拜每門讓三師坐與¶
三師書前名惶恐後名惶恐再拜(先天元年十二月詔/東宮三師三少宜開)¶
(府置令丞各一人/𨽻詹事府尋罷)¶
<pb:KR2m0009_WYG_060-6a>¶
宋朝師傅不常設仁宗升儲置三少各一人李文定公¶
昉以參知政事兼掌賔客及陞左相遂進兼少傅此宰¶
相兼官僚之所從始也丁謂兼少師馮拯兼少傅曹利¶
用兼少保是時實為東宫官餘多以前宰執為致仕官¶
若太子太師太傅太保以待宰相官未至僕射者及樞¶
密使致仕亦隨本官高下除授太子少師少傅少保以¶
待前執政其少師非經顧命不除若本官至尚書即除¶
少傅丞郎給諫只除少保若因遷轉則遞進一官至太¶
<pb:KR2m0009_WYG_060-6b>¶
師即遷司空矣天禧末皇太子同聽政乃以首相兼少¶
師樞密曹利用兼賔客自後神宗欽宗孝宗光宗在東¶
宫皆不置開禧三年史同知彌逺自詹事入樞府乃進¶
兼賔客已而太子侍立遂以錢丞相象祖兼太子少傅¶
眀年景獻太子立並置二相錢左相改兼少師史右相¶
兼少傅未幾右相丁内艱左相亦去位又眀年右相起¶
復遂進兼少師焉¶
　　太子賔客¶
<pb:KR2m0009_WYG_060-7a>¶
漢髙帝時有四人年老以上慢侮逃匿山中義不為漢¶
臣謂之四皓(東園公綺里季夏/黄公甪里先生)髙帝不能致及将廢太¶
子太子迎四人至侍從太子鬚眉皓白衣冠甚偉髙帝¶
旣見曰煩公幸卒䕶太子太子由是不廢至孝武帝又¶
爲太子立博望苑使通賔客晉元康元年愍懐太子始¶
之東宮惠帝詔曰遹㓜蒙今出止東宫雖賴師傅羣賢¶
之訓其逰處左右宜得正人能相長益者太保衛瓘司¶
空隴西王泰太子太傅楊濟太子少師裴楷太子少傅¶
<pb:KR2m0009_WYG_060-7b>¶
華廙各道義之門有不肅之訓其令五人更往来與太¶
子習數備賔友也其時雖非官而謂之東宫賓客皆選¶
文義之士以侍儲皇其後無聞唐顯慶元年正月以太¶
子太傅兼侍中韓瑗中書令来濟禮部尚書許敬宗左¶
僕射兼太子少師于志寜並為皇太子賓客遂為官貟¶
定置四人掌調䕶侍從規諫凡太子有賔客之事則為¶
上齒盖取象於四皓焉資位閑重其流不雜(天寶中賀/知章自太)¶
(子賓客度為道士還鄉捨宅為/觀元宗賦詩贈别時議榮之)¶
<pb:KR2m0009_WYG_060-8a>¶
宋至道元年建儲乃置賓客二人以他官兼天禧四年¶
參政任中正樞副錢惟演參政王曾並兼太子賓客執¶
政兼東宫官自此始中興後賔客罕除開禧三年景憲¶
太子立始以執政兼賓客後復省¶
　　太子詹事(少詹/)　(丞/)　(主簿/)　(司直/)¶
詹事秦官(應劭曰詹/省也給也)漢因之掌皇后太子家(皇后太子/各置詹事)¶
(隨其所在以名官漢官曰詹事位長秋上亦宦者主中/諸官後漢志曰初成帝鴻嘉三年省詹事職并大長秋)¶
(是後皇后當法駕出則中謁中宦者職吏權兼詹事奉/引訖罷官者誅後尚書選兼職吏一人奉引此皆皇后)¶
<pb:KR2m0009_WYG_060-8b>¶
(詹事/也)漢時太子門大夫庶子洗馬舎人皆屬二傅其太¶
子家令丞率更令丞僕中盾衛率等官並屬詹事後漢¶
省詹事而太子官悉屬少傅魏復置詹事領東宫衆務¶
晉不置至咸寜元年復置以掌宮事(事具六/傅篇)及永康中¶
復不置自太安以来又置終孝懐之代其職擬尚書令¶
掌三令四率中庶子庶子洗馬舎人等官銀印青綬介¶
幘進賢兩梁冠綘朝服佩水蒼玉宋與晉同齊置府領¶
官屬(齊沈文季為/太子詹事)梁陳任總宫朝後魏有太子左右詹¶
<pb:KR2m0009_WYG_060-9a>¶
事北齊東宫衆事無大小皆統之領三寺二坊及左右¶
衛後周置太子宫正宫尹隋開皇初置詹事二年罷之¶
唐復置詹事府詹事一人掌内外衆務紏弹非違總判¶
府事置少詹事一人以貳之龍朔二年改詹事為端尹¶
(詹事府為/端尹府)少詹事為少尹咸亨初復舊垂拱元年又改¶
詹事為宮尹少詹事為少尹神龍初復舊¶
丞秦官漢因之後漢省魏晉隋詹事省置至晉永康中¶
詹事特置丞一人掌文書闗通六傅過江多用員外郎¶
<pb:KR2m0009_WYG_060-9b>¶
遷尚書郎宋齊因之梁陳制一梁冠皁朝服銅印墨綬¶
後魏北齊並有之(後魏楊昱字元略為詹事丞孝眀為/太子尚在懐抱其所出入唯乳母而)¶
(已不令官僚聞知昱諌曰太子動止宜令翼從陛下若/召太子必降手勅令臣下咸知乃詔曰自此已後非朕)¶
(手勅勿令児出宫宫/臣在直從至萬嵗門)隋初置一人唐置二人掌文武官¶
簿帳朝集假使(分判/府事)¶
主簿一人晉始置自後歴代皆有唐因之掌府事勾稽¶
監印紙筆¶
司直二人唐龍朔三年置桂坊比御史臺置令一人比¶
<pb:KR2m0009_WYG_060-10a>¶
大夫司直二人比侍御史掌彈劾宫府寮其後廢桂坊¶
以司直𨽻詹事府¶
宋東宫官有詹事仁宗陞儲置詹事二人神宗欽宗陞¶
儲並置二人皆以他官兼登位後省乾道元年莊文太¶
子立置詹事二人踰月詔太子詹事遇東宮講讀日並¶
往陪侍七年光宗正儲位以敷文閣直學士王十朋敷¶
文閣待制陳良翰為太子詹事不兼他官非常制也¶
　　太子庶子(中允人司議郎/事舎    諭徳)　(中舎人崇舎人學通/贊善    文舘  士)¶
<pb:KR2m0009_WYG_060-10b>¶
　　　　(洗馬/内直)　(文學/典設)　(校書等正字/宫門  郎)　(典膳/)　(藥藏/)¶
古者天子有庶子之官(周官謂/之諸子)職諸侯卿大夫之庶子¶
掌其戒令與其敎理有大事則帥國子而致於太子惟¶
所用之秦因之置中庶子庶子員(宋志云後漢置中庶/子按齊人鄒陽上疏)¶
(云秦皇帝任中庶子蒙嘉之/言而匕首竊發則秦官眀矣)漢因之有庶子員五人史¶
丹王商歐陽地餘並為中庶子(王莽改曰/中尚翼子)後漢員五人¶
職如侍中而庶子無員職如三署中郎凡庶子主宮中¶
并諸吏之適子及支庶版籍魏因之在吴為親近之官¶
<pb:KR2m0009_WYG_060-11a>¶
晉中庶子庶子各四員職比散騎常侍及中書監令皆¶
以俊茂者為之或以郡守參選(鄭黙為中庶子朝廷以/為太子官屬宜稱陪臣)¶
(黙上言皇太子體皇極之尊無私於天下宫臣皆受命/天朝不得同之藩國事遂施行又王珣啟以桓謙為中)¶
(庶子曰東宮之選中庶子總/管門下尤不可不得其才)若釋奠中庶子扶左庶子¶
扶右宋與晉同武官平巾幘綘朝服元嘉初詔二率中¶
庶子隨太子入直上宮十四年又詔還直東宮至齊其¶
庶子用人卑雜梁天監七年詔革選其年以太子中舎¶
人司徒從事中郎為之凡中庶子四人以功髙者一人¶
<pb:KR2m0009_WYG_060-11b>¶
為祭酒行則負璽前後部䕶駕與功高中舎人一人共¶
掌其坊之禁令庶子四人掌侍從左右獻納得失與功¶
髙通事舎人一人共掌其坊之禁令冠服並同前代陳¶
因梁制後魏亦有中庶子庶子官北齊門下坊中庶子¶
四人領之典書坊庶子四人領之隋分為左右庶子各¶
二人分統門下典書二坊事唐亦各二人分掌左右春¶
坊事龍朔二年改左右庶子為左右中䕶咸亨初復舊¶
左擬侍中右擬中書令(貞觀中詔曰皇太子與百官書/䟽未有制式近代以来例皆名)¶
<pb:KR2m0009_WYG_060-12a>¶
(目無以别貴賤今凡處分論事之書皇太子並宜稱令/右庶子以下署名宣奉行書其餘與諸親及師傅等書)¶
(不在/此限)中允司議郎司經洗馬文學校書正字典膳藥藏¶
内直典設宮門等局郎丞崇文館並屬右春坊中舎人¶
舎人通事舎人並屬左春坊諭徳贊善亦左右分𨽻¶
中允後漢太子官屬有之職在中庶子下洗馬上漢制¶
太子五日一朝其非朝日即使僕及中允朝朝請問起¶
居其後無聞宋齊有中舎人是其職也唐貞觀初改太¶
子中舎人為中允置二員其後復置中舎人龍朔二年¶
<pb:KR2m0009_WYG_060-12b>¶
又改中允為左贊善大夫咸亨元年復為中允而左贊¶
善仍置焉中允掌侍從禮儀駮正啟奏并監藥及通判¶
坊局事若庶子闕則監封題職擬黄門侍郎永徽三年¶
以皇太子諱忠改為内允太子遜位而官復舊¶
司議郎唐貞觀五年皇太子上表請置史職用司箴誡¶
乃於門下坊置太子司議郎四人精選名士以居之龍¶
朔中分為左右以左司議郎替司議郎以右司議郎替¶
舎人咸亨初復舊掌侍從規諫駮正啓奏并録東宫記¶
<pb:KR2m0009_WYG_060-13a>¶
注分判坊事職擬給事中¶
中舎人晉咸寜初置中舎人四人以舎人才學之羙者¶
為之與中庶子共掌文翰在中庶子下洗馬上(晉陸雲/為中舎)¶
(人/)凡奏事文書皆綜典之監和嘗藥月檢奏直臣名更¶
直五日典文䟽如中書郎宋亦四人齊有一人梁時功¶
髙者一人與中庶子祭酒共掌其坊之禁令陳因之後¶
魏北齊並有之隋曰内舎人四員屬門下坊煬帝減二¶
人唐中舎人二員掌侍從令書奏疏通判坊事擬中書¶
<pb:KR2m0009_WYG_060-13b>¶
侍郎永徽三年以皇太子諱忠改為内舎人太子遜位¶
而官復舊或謂之太子中書舎人(孝和實録曰王友/真太子中書舎人)¶
舎人秦官也漢因之比郎中選良家子孫(晁錯鄭當時/並為太子舎)¶
(人/)後漢無員更直宿衛如三署郎中凡帝初即位未有¶
太子太子官屬皆罷唯舎人不省屬少府魏因之晉有¶
十六人職比散騎中書侍郎從駕則正直從次直守妃¶
出則次直從宋有四人齊有一人梁有十六人掌文記¶
陳因梁制後魏亦有之北齊典書坊置二十人隋典書¶
<pb:KR2m0009_WYG_060-14a>¶
坊有八人煬帝改為管記舎人減四員唐復為太子舎¶
人四人掌侍從表啓宣行令㫖分判坊事龍朔二年改¶
為右司議郎咸亨元年復舊¶
通事舎人齊中庶子屬官有通事守舎人庶子下有内¶
典書通事舎人二人掌宣傳令㫖内外啓奏梁亦有之¶
視南臺御史多以餘官兼職陳因之北齊門下坊有通¶
事舎人八人至隋亦有之煬帝改為宣令舎人八員唐¶
復為通事舎人亦有八員掌引𨗳辭見承㫖勞問¶
<pb:KR2m0009_WYG_060-14b>¶
左右諭德龍朔三年初置太子左右諭徳各一員掌侍¶
從贊諭職比常侍¶
左右贊善大夫龍朔二年置左贊善大夫替中允置右¶
贊善大夫替中舎人咸亨元年中允舎人復舊而贊善¶
大夫别自為官左右各五人掌侍從翊飬比諫議大夫¶
崇文館學士魏文帝始置崇文觀以王肅為祭酒其後¶
無聞貞觀中置崇賢館有學士直學士員掌經籍圗書¶
敎授諸王屬左春坊龍朔二年改司經局為桂坊管崇¶
<pb:KR2m0009_WYG_060-15a>¶
賢館而罷𨽻右春坊兼置文學四員司直二員司直正¶
七品上職為東宮之憲司府門北向以象御史臺也其¶
後省桂坊而崇賢又屬左春坊後沛王賢為皇太子避¶
其名改為崇文館其學士例與𢎞文館同¶
洗馬秦官漢亦曰先馬(如淳曰前驅也國語曰勾踐/親為夫差先馬先㦯作洗)後¶
漢員十六人職如謁者太子出則當直者前驅𨗳威儀¶
也(漢選郎/中補)安帝時太子謁廟洗馬髙山冠非乘從時著¶
小冠魏因之晉有八人職如謁者准祕書郎進賢一梁¶
<pb:KR2m0009_WYG_060-15b>¶
冠黑介幘絳朝服掌圗籍釋奠講經則掌其事餘與後¶
漢同宋與晉同齊置一人梁有典經局又置八人掌文¶
翰尤為清選皆取甲族有才名者為之位視通直郎陳¶
因之北齊典經坊洗馬二人隋曰司經局置洗馬四人¶
煬帝減二人唐司經局洗馬二人龍朔二年改洗馬為¶
司經大夫三年改司經局為桂坊(一云析司經/局置桂坊)司經大¶
夫通判坊事罷𨽻左春坊咸亨初復舊掌侍奉及經史¶
圗籍判局事¶
<pb:KR2m0009_WYG_060-16a>¶
文學漢時郡及王國並有文學而東宫無聞魏武置太¶
子文學自後並無至後周建徳三年太子文學十人後¶
省龍朔三年置太子文學四員屬桂坊桂坊廢而屬司¶
經開元中定制為三貟掌侍奉分掌四部書判書坊事¶
校書宋孝建中洗馬有校書吏四人自後無聞北齊有¶
太子校書隋太子校書有六人唐四人掌讐校經籍¶
正字隋太子正字二員煬帝改為正書唐復為正字亦¶
置二人掌刋正文字¶
<pb:KR2m0009_WYG_060-16b>¶
典膳郎漢魏以来並有太子食官局至北齊門下坊始¶
别置典膳局有監丞各二人隋如北齊之制唐典膳局¶
有郎二人丞二人郎掌進膳嘗食之事丞貳之(乾封元/年皇太)¶
(子久在内不出典膳丞邢文偉請減膳其年右史闕宰/臣進擬數人髙宗曰邢文偉嫌我児不讀書不肯與肉)¶
(喫此人甚直/可用遂拜焉)¶
藥藏郎北齊門下坊領藥藏局有監丞各二人侍藥四¶
人隋如北齊之制唐藥藏局有郎二人丞二人郎掌和¶
劑醫藥之事丞貳之¶
<pb:KR2m0009_WYG_060-17a>¶
内直郎齊有太子内直兵局内直兵史二人梁有直内¶
主璽主衣扶侍等局各置有司以丞其事陳因之北齊¶
門下坊領殿内局有内直監二人副監四人隋如北齊¶
制唐内直局有郎二人丞二人掌符璽繖扇几案衣服¶
之事丞貳之¶
典設郎南齊置居局齋庫丞二人梁齋内局各置有司¶
以丞其事陳因之北齊門下坊有齋師局有太子齋師¶
内閤師各二人隋如北齊制唐典設局有郎四人掌凡¶
<pb:KR2m0009_WYG_060-17b>¶
大祭祀湯沐洒掃鋪陳之事¶
宮門郎秦有太子門大夫漢因之員二人(漢官儀曰門/大夫選四府)¶
(掾/屬)職比郎将(漢官儀曰安帝時太子謁/廟門大夫乘從冠兩梁冠)魏因之晉太子¶
門大夫准公車令掌通牋表及宮門禁防宋因之梁代¶
視謁者僕射陳因之北齊謂之門大夫坊并統伶官隋¶
煬帝改門大夫為宮門監唐初為宫門大夫其門宫局¶
有監郎二人丞二人郎掌東宫殿門管鑰及啟閉之事¶
丞貳之¶
<pb:KR2m0009_WYG_060-18a>¶
宋制東宫官有左右庶子諭徳舊不常設每儲闈之建¶
隨宜制官以備寮寀多以他官兼領仁宗神宗陞儲庶¶
子諭徳各置二人欽宗陞儲置一人乾道中庶子諭徳¶
除左不除右七年詔庶子諭徳輪日入宫仍同供職事¶
　太子侍讀侍講唐太宗為秦王府有侍講及為太子¶
亦置焉其後或置㦯否開元初十王宅引辭學子書者¶
入敎亦命名為侍讀而初不設侍講之官至宋神宗陞¶
儲時始定制置侍講侍讀各一人　中舎人舎人至道¶
<pb:KR2m0009_WYG_060-18b>¶
天禧建儲各置一人神宗欽宗登儲皆置中興後省嘉¶
泰初始除王元實後以館職任伯起兼之慶元令太子¶
舎人與中舎人皆從七品而中舎人又在舎人上然故¶
事未嘗除　資善堂大中祥符八年仁宗肄學始置至¶
紹興五年孝宗以建國公就傅就禁中置學館建資善¶
堂以范冲朱震為翊善舊制有翊善贊讀直講中興以¶
後增置說書小學敎授開禧初皇子初封榮王命程少¶
逸趙子中領贊讀不稱王府而以資善繋銜盖以未出¶
<pb:KR2m0009_WYG_060-19a>¶
閤之故¶
　乾道七年禮部太常寺言討論東宫開講并節朔賀¶
　慶辭謝禮儀宫僚講讀無已行故事當依倣講筵稍¶
　殺其禮每遇講讀詹事以下至講讀官上堂並用賔¶
　禮參見依官職序坐皇太子正席講讀官迭起如延¶
　英儀講罷復位節朔不受宫僚參賀元日冬至詹事¶
　以下牋賀謝辭初以常見之禮後離位致辭復位就¶
　坐茶湯罷詹事初上参見皇太子拜皇太子答拜庶¶
<pb:KR2m0009_WYG_060-19b>¶
　子等初上參見皇太子拜皇太子受拜庶子諭徳及¶
　講讀官雖有坐受之禮止是五禮新儀所載兼日逐¶
　致拜之禮近例皆已不行或遇合致拜日更不參酌¶
　天禧至道故事施行並從之(按天禧二年左庶子張/士遜等言臣等日請資)¶
　(善堂參見皇太子雖令升階列拜然後跪受望令皇/太子坐受參見詔不許至道元年皇太子每見賔客)¶
　(必先拜迎送/常降階及門)¶
　　太子家令(丞/署)　(主簿/)　(食官署/)　(典倉署/)　(司藏/)¶
家令秦官屬詹事(服䖍曰太子稱/家故曰家令)漢因之有丞主倉榖¶
<pb:KR2m0009_WYG_060-20a>¶
飲食職似司農少府漢代太子食湯沐邑十縣家令主¶
之後漢則屬少傅主倉榖飲食魏因之晉又兼主刑獄¶
榖貨飲食職比廷尉司農少府其家令率更令及僕為¶
太子三卿太康八年進品與中庶子二率同自漢至晉¶
家令在率更下宋則居上銅印墨綬進賢兩梁冠絳朝¶
服主内茵褥牀几諸供中之物及官奴婢月用錢庫内¶
鹽米車牛刑獄齊因之自宋齊以来清流者不為之至¶
梁天監六年武帝以三卿陵替乃詔革選家令視常侍¶
<pb:KR2m0009_WYG_060-20b>¶
黄門陳因之後魏亦曰三卿北齊家令有功曹主簿領¶
食官典倉司藏等三署及領内防令丞隋掌刑法食膳¶
倉庫奴婢等煬帝改為司府令唐復為家令寺置家令¶
一人唯不主刑法餘與隋同龍朔二年改家令寺為宫¶
府寺家令為宫府大夫咸亨初復舊丞二人主簿一人¶
領食官署典倉署司藏署署令各一人丞各二人¶
丞漢家令有丞後無聞宋書云家令丞一人晉置宋齊¶
以後並有之後周無隋家令丞二人唐因之龍朔二年¶
<pb:KR2m0009_WYG_060-21a>¶
改為宫府丞咸亨元年復舊掌判寺事¶
主簿晉家令有主簿宋齊因之自後無北齊家令有主¶
簿員隋亦然唐因之掌印并及勾舉¶
食官署令丞漢詹事屬官有食官令長丞後漢亦有而¶
屬少傅主飲食晉太子食官令職如太官令宋則屬中¶
庶子齊則屬詹事掌厨膳之事梁食官局屬庶子陳因¶
之後魏亦有北齊有食官令丞又别領器局酒局二丞¶
隋家令寺統食官令丞令一人丞二人唐因之掌飲膳¶
<pb:KR2m0009_WYG_060-21b>¶
之事¶
典倉署令後漢太子倉令屬少傅主倉榖魏以下無聞¶
後魏有之北齊家令寺領典倉署令丞典倉署又别領¶
園丞隋家令寺統典倉令丞令一人丞二人唐因之掌¶
榖藏出納及醯醢庶羞之事¶
司藏署令晉家令有主物吏四人梁有錫賜庫局丞庶¶
子又有東宮衛庫丞北齊家令寺領司藏署令丞司藏¶
又别領仗庫興作二局丞隋家令統司藏署令一人丞¶
<pb:KR2m0009_WYG_060-22a>¶
二人唐因之掌藏庫財貨營繕之事¶
宋有主管左右春坊事二人(以内/臣兼)同主管左右春坊事¶
二人(以武/臣兼)承受官一人(以内/侍兼)仁宗神宗陞儲位並有之¶
中興後孝宗光宗正儲位及莊文景獻太子皆置其官¶
　　太子率更令(丞/)　(主簿/)¶
率更令秦官(顔師古曰掌知/漏刻故曰率更)漢因之有丞主簿庶子舎¶
人更直職似光祿勲而屬詹事後漢因之後屬少傅魏¶
因之晉主宫殿門户及賞罰事職如光祿勲衛尉而屬¶
<pb:KR2m0009_WYG_060-22b>¶
詹事宋制銅印墨綬進賢兩梁冠絳朝服梁陳後魏並¶
有之北齊領中盾署掌周衛禁防漏刻鐘鼓亦屬詹事¶
隋掌伎樂漏刻有令丞録事各一人唐因之加掌皇族¶
次序及刑法事龍朔二年改率更寺為司更寺改令為¶
大夫咸亨初復舊丞主簿各一人¶
丞後漢率更置丞一人歴代悉有唯後周無唐因隋掌¶
判禮樂刑罰之事¶
主簿晉置一人宋無齊有之自後無聞北齊隋又有之¶
<pb:KR2m0009_WYG_060-23a>¶
唐因之掌印及勾舉¶
　　太子僕(丞/)　(主簿/)　(廐牧署/)¶
僕秦官漢因之又有長丞主車馬(又有太子廐長/一人亦主車馬)後漢¶
因之而屬少傅職如太僕太子五日一朝其非太子朝¶
日即與中允入問起居魏因之晉主輿馬兼主親族如¶
太僕宗正從駕乘安車次家令而屬詹事宋齊並有之¶
梁視黄門郎陳因之後魏亦有北齊詹事領僕寺置令¶
丞功曹主簿領廐牧署令隋僕寺置僕一人掌皇族親¶
<pb:KR2m0009_WYG_060-23b>¶
踈車輿騎乘領廐牧署令唐因之加掌儀仗喪葬而不¶
掌親族龍朔二年改僕寺為馭僕寺改僕為大夫咸亨¶
初復舊丞主簿各一人統廐牧署¶
丞梁有之陳因之後魏北齊隋並有之唐因之¶
主簿晉置宋無齊有之梁陳後魏無北齊隋皆有之唐¶
因之¶
廐牧署令丞漢有太子廐長丞屬詹事後漢亦有而屬¶
少傅主車馬魏晉因之齊東宮屬有内廐局外廐局皆¶
<pb:KR2m0009_WYG_060-24a>¶
有丞梁陳因之後魏有之北齊則曰廐牧署令丞車輿¶
局丞隋僕寺統廐牧署令丞唐因之掌車馬閑廐牧畜¶
之事¶
　　左右衛率府(副率/)　(長史以下官屬/)¶
衛率府秦官漢因之屬詹事後漢主門衛徼循衛士而¶
屬少傅魏因之晉武帝建東宫置衛率初曰中衛率太¶
始五年分為左右衛率各領一軍惠帝時愍懐太子在¶
東宫又加前後二衛率(晋志曰凡太子出前衛率導在/前黄麾左右二率從使導輿車)¶
<pb:KR2m0009_WYG_060-24b>¶
(後衛率從在烏皮外並帯㦸執刀其服並視左右衛将/軍劉卞為愍懐太子左率知賈后必害太子乃謂張華)¶
(曰東宫雋乂如林四率精兵萬人公居阿衡之任若得/公命皇太子因朝使錄尚書事廢賈后於金墉兩黄門)¶
(力耳華/不從)成都王頴為太弟又置中衛率是為五率及江¶
左省前後率孝武太元中又置宋齊止署左右二率梁¶
二率視御史中丞銅印墨綬武冠絳朝服左率領七營¶
右率領四營陳有二率後魏曰左右衛率北齊謂之左¶
右衛率坊後周東宫有司戎司武司衛等員隋曰左右¶
率兼有副率二人煬帝改左右衛率為左右侍率兼置¶
<pb:KR2m0009_WYG_060-25a>¶
副率二人唐為左右衛率府龍朔二年改其府為左右¶
典戎衛咸亨元年復舊置率各一人領兵宿衛督攝隊¶
伍總判府事(李靖為中書令行左/衛率轉兵部尚書)副率二人(掌貳/率事)¶
長史各一人隋置唐因之掌通判自長史以下胄曹以¶
上諸率府並同¶
録事參軍各一人隋置唐因之掌勾稽監印¶
倉曹參軍各一人隋置唐因之掌官員假使儀式糧廩¶
膳羞田園公&KR0492;遇所監藥等事¶
<pb:KR2m0009_WYG_060-25b>¶
兵曹參軍各一人隋置唐因之掌府内衛士以上名帳¶
差科及公私馬驢等¶
胄曹參軍各一人隋置為鎧曹唐長安中改為胄曹參¶
軍神龍初復為鎧曹太極中復為胄曹掌軍器儀仗公¶
廨營造罪罰長吏以下官局所領職務諸率府並同¶
親府勲府翊府中郎将各一人梁左右衛率共領十一¶
營一率各領殿中将軍十人員外将軍十人北齊左右¶
衛坊率各領騎官備身員外又有内直備身正副都督¶
<pb:KR2m0009_WYG_060-26a>¶
隋左右衞率下直閤四人直寢八人直齋直後各十人¶
唐則曰親勲翊三府各置中郎将左右郎将各一人唐¶
置錄事兵曹參軍各一人¶
宋制左右衛司禦清道監門内率府率率府副率不常¶
置中興後惟監門率府副率為環衛階官¶
　　左右司禦率府¶
隋文帝置左右宗衛官制如左右衛各掌以皇族侍衛¶
煬帝改左右武侍率唐為左右宗衛率府龍朔二年改¶
<pb:KR2m0009_WYG_060-26b>¶
為左右司禦衛後改衛為率府神龍初復為宗衞景雲¶
二年復為司禦率府置率各一人掌與左右衞率同(副/率)¶
(以下職亦/同他准此)副率二人長史録事及倉兵胄參軍各一人¶
　　左右清道率府¶
隋有左右虞候各置開府一人掌斥堠伺姦非長史以¶
下如左右衛煬帝改開府為左右虞候并置副率二人¶
唐為左右虞候率府職擬左右金吾龍朔二年改為左¶
右清道衛神龍初又為虞候率府開元初為清道率府¶
<pb:KR2m0009_WYG_060-27a>¶
各置率一人掌斥堠道路先驅後殿伺察姦非副率二¶
人長史録事及倉兵曹參軍各一人¶
宋至道元年東宫置左清道率府副率兼左春坊謁者¶
主贊引真宗登位省仁宗在東宮復以郭承慶夏元亨¶
為之登位復省¶
　　左右監門率府¶
隋左右監門率各置一人掌諸門禁煬帝改為監門将¶
軍唐復為左右監門率擬左右監門龍朔二年改為左¶
<pb:KR2m0009_WYG_060-27b>¶
右崇掖衛咸亨初復舊垂拱中改為鶴禁衞神龍初復¶
舊各置率一人掌門禁凡財物出有籍副率二人長史¶
録事參軍及兵胄二曹參軍各一人¶
　　左右内率府¶
隋置左右率副率各一人掌領備身以上(所領千牛以/下與千牛衛)¶
(同/)禁内侍衛供奉兵仗唐為左右内率府龍朔二年改¶
為左右奉裕衛咸亨初復舊各置率一人掌侍衛左右¶
供奉兵仗副率長史録事參軍及兵曹各一人千牛各¶
<pb:KR2m0009_WYG_060-28a>¶
十六人掌執細刀弓箭宿衛侍從備身各二十八人掌¶
宿衛侍從龍朔二年改太子左右千牛備身為太子左¶
右奉裕尋復舊¶
　　太子旅賁中郎将¶
旅賁中郎将一人職如武賁中郎将宋初置天子有武¶
賁習武訓也諸侯有旅賁禦災害也唐諸率府初有中¶
郎郎将官永徽元年以太子名忠改諸率府中郎将為¶
旅賁郎将其郎将改為翊軍後或改或省¶
<pb:KR2m0009_WYG_060-28b>¶
　　太孫官屬附¶
唐永淳元年三月立皇孫重照為皇太孫将置府寮高¶
宗召吏部郎中王方慶問曰前代故事如何方慶進曰¶
臣按周禮有嫡孫漢魏以来皇太子在亦不立太孫晉¶
惠帝永寜元年立愍懐太子第三子襄陽王尚為皇太¶
孫太子官屬即轉為太孫官屬南齊永眀十年立文惠¶
太子長子南郡王昭業為皇太孫便居東宫今皇太子¶
在而立太孫旁求載籍未有前例上曰自我作古可乎¶
<pb:KR2m0009_WYG_060-29a>¶
對曰五帝不相沿樂苟不失上下之序不虧政理之道¶
亦何事而不可上恱使方慶詳求典故官屬乃奏太孫¶
府置師傅友文學祭酒及長史曹掾主簿管記司録以¶
下六曹從事等官各加王府一級上後頗以為疑竟不¶
補授而止¶
　　朱子語錄曰或問東宫官屬曰唐六典載太子東¶
　　宮官制甚詳如一小朝廷置詹事以統衆務則猶¶
　　朝廷之尚書也置左右二春坊以領衆局則猶朝¶
<pb:KR2m0009_WYG_060-29b>¶
　　廷之中書門下省也左右春坊又皆設官又各帥¶
　　其屬之意崇文館猶朝廷之館閣贊善大夫猶朝¶
　　廷之諫議大夫其官職一視朝廷而為之隆殺此¶
　　等制度猶存今之東宫官屬極苟簡左右春坊舊¶
　　制選賢徳者為之今遂用武弁之小有才者其次¶
　　惟有講讀數員而已如贊善大夫諸官又但為階¶
　　官非實有職業神宗以唐六典改官制當時亦有¶
　　不曾討論者如東宮官屬之不備是也舊嘗入劄¶
<pb:KR2m0009_WYG_060-30a>¶
　　論東宫官制踈略宜倣舊損益之不報¶
　　六院四轄¶
　　　檢院¶
周置大司寇南梁武帝天監元年詔於公府置唐天寳¶
九載改理匭使為獻納使後又改知匭使¶
宋雍熙元年改匭為檢(東延恩曰崇仁南招諫曰思諫/西申寃曰申眀北通元曰招賢)¶
景徳四年改為登聞檢院命樞密直學士張詠判(仍差/内品)¶
(監門不得/闗預公事)𨽻諫議大夫掌受文武官及士民章奏表䟽¶
<pb:KR2m0009_WYG_060-30b>¶
凡言朝政得失公私利害軍期機密陳乞恩賞理雪寃¶
濫及奇方異術皆受以通逹凡進状者先鼓院若為所¶
抑則詣檢院(外有理檢院使今不置始於淳化三年置/理檢院於乾元門西北廊以知制誥錢若)¶
(水領之復唐制也至道三年廢天聖七年上因讀唐史/見匭函逹下民寃枉之事乃置匭函仍專命御史中丞)¶
(為理檢院/使以分記)中興之初因舊制置局於闕門之前(舊左宣/徳門外)¶
(仗𨽻門/下省)建炎三年專𨽻諫院南渡以来創治所於和寜¶
門之下紹興戊寅復承平之制移置居䨇闕之左¶
　　　登聞鼓院¶
<pb:KR2m0009_WYG_060-31a>¶
古者朝有誹謗之木敢諫之皷所以通治道而来諫者¶
也¶
宋朝曰鼓司以内臣掌之鼓在宣徳門南街北廊至道¶
三年命太子中舎王濟勾當皷司用朝臣勾當自此始¶
景徳四年詔改為登聞鼓院掌諸上封而進之以達萬¶
人之情𨽻司諫正言凡文武臣寮閤門無例通進文字¶
並先經登聞鼓院進状未經鼓院者檢院不得収接建¶
炎元年因舊制置局於闕門之前(髙宗即位於南亰召/李綱為宰相綱奏曰)¶
<pb:KR2m0009_WYG_060-31b>¶
(今艱難之際四方休戚利害日欲上聞而士民之願効/其智慮者尤多而檢院鼓猶未置恐非所以通下情而)¶
(急先/務也)三年専𨽻諫院¶
　　　進奏院¶
唐藩鎭皆置邸京師以大将主之謂之上都留後大歴¶
十二年改為上都知進奏院官五代以来支郡不𨽻藩¶
鎮補人為者聽其置邸𨽻藩鎮者兼掌焉¶
宋緣舊制皆本州鎮補人為進奏官其軍監塲務轉運¶
司則差知後官則副知掌之逐州就亰師各置進奏院¶
<pb:KR2m0009_WYG_060-32a>¶
太平興國六年諸州罷知後之名簡知後官得李楚等¶
百五十人並充進奏官命供奉官張文璨提轄諸道進¶
奏院監官以亰朝官及三班使臣充掌受詔勅及諸司¶
符牒辨其州府軍監以頒下之并受天下章奏案牘状¶
牒以奏御及分授諸司中興以来𨽻門下後省給事中¶
㸃檢訖乾道九年依舊𨽻後省合傳報事令後省錄付¶
報行¶
　　　官誥院¶
<pb:KR2m0009_WYG_060-32b>¶
宋初於右掖門置院四司誥身案並集於此以備中書¶
除改本司郎官各主其事淳化五年始専置官司於省¶
内凡官誥各以本司誥身印印之文臣用吏部武臣用¶
兵部王公命婦用封加勲用司勲掌文武官将校誥身¶
及封贈官誥院提舉一人以知制誥充判院一人以帯¶
職亰朝官充元豐五年行官制文武誥身屬吏部蕃官¶
誥屬兵部封贈及命婦誥屬司封加勲并将校誥屬司¶
勲官誥院四部誥身案及吏人隨事𨽻本部七年并司¶
<pb:KR2m0009_WYG_060-33a>¶
封司勲誥身案入吏部預書庫收掌崇寜四年吏部轉¶
置造官誥局五年罷令尚書右選主管大觀元年復置¶
尋改為官誥院仍𨽻左右司三年復罷歸吏部政和三¶
年六月詔依舊置官誥院差官二員主管少府監鑄印¶
記吏部製造誥身案記為文中興以来因仍不改¶
　　　審計院¶
宋朝以三司使總邦計司各有院以秉中外泉榖出入¶
之政盖㑹計之府也然案牘從委典者不能徧察而姦¶
<pb:KR2m0009_WYG_060-33b>¶
容焉淳化三年始用户部使樊知古奏剔其冗籍復别¶
為院置官専領之以聴稍食之要貳置院之初特掌騎¶
兵徒兵給受之數猶未及諸司也元豐三年合歩騎兩¶
院為一遂以其一主諸司自宮禁朝廷下至斗食佐史¶
凡賦禄者以式法審其名數而稽其辭受唯郊賜給已¶
乃審禄有疑予則詔以法凡四方之計籍上於大農則¶
逆其㑹凡有司議調度㑹賦出則諏焉設員二曰左右¶
㕔分案六史八人其名舊為諸軍諸司専勾司建炎元¶
<pb:KR2m0009_WYG_060-34a>¶
年避髙宗御諱改諸軍諸司審計官¶
　　　糧料院¶
宋初仍舊制以三司大将軍為都糧料使自開寶六年¶
以著作佐郎陸光範充改用京官自此始太平興國五¶
年分諸司馬軍歩軍為三院八年以馬軍歩軍合為一¶
院雍熙四年命供奉官陳處晦勾當諸司糧料供奉官¶
曾祚勾當馬歩軍糧料自後復分馬歩軍為兩院或以¶
諸司使副分主之端拱二年復以京朝官主之元豐末¶
<pb:KR2m0009_WYG_060-34b>¶
併馬歩軍與諸司為二院𨽻太府寺掌以法式頒廩禄¶
凡文武百官諸司諸軍俸料以劵准給中興以来行在¶
有諸軍諸司糧料院鎮江建康有分差諸軍糧料院鄂¶
州有分差户部糧料院四川總所有分差户部魚闗糧¶
料院分差利州戸部糧料院¶
　　　𣙜貨務都茶塲¶
榷貨務掌折博斛米金帛之屬以朝官諸司使副内侍¶
二人監太平興國中以先平嶺南及交趾諸國入貢通¶
<pb:KR2m0009_WYG_060-35a>¶
闗市議於亰師置𣙜易院大中祥符中併入𣙜貨務建¶
炎中興又創都茶塲給賣茶引隨行在所於𣙜貨務置¶
塲雖分兩司而提轄監官並通銜管幹(建炎四年詔𣙜/貨務都茶塲依)¶
(舊𨽻左右司其提領措置並罷其都/茶塲仍令提轄榷貨務官兼行提轄)尋徙越州一務塲¶
於建康又併眞州一務塲歸建康紹興五年詔建康鎭¶
江兩務塲只是給賣鈔引三十二年詔三省今後選差¶
文臣充監更不差武臣乾道六年詔依舊通差武臣先¶
是課入不立額唯視舊嵗為等差是嵗始昈分有定數¶
<pb:KR2m0009_WYG_060-35b>¶
嵗總為錢二百四十萬萬行都受藏之所為數八十萬¶
萬於建康者一百二十萬萬於鎭江者四十萬萬¶
　　　雜買雜賣務¶
宋朝雜買務舊曰市買司太平興國四年改至道中廢¶
咸平復置以亰朝及三班内侍三人監掌和市百物凡¶
官禁官物所需以時供納雜賣務景徳四年置掌受内¶
外幣餘之物計直以待出貨或凖折支用以内侍及三¶
班二人監後亦差文武朝官紹興六年詔雜買務雜賣¶
<pb:KR2m0009_WYG_060-36a>¶
塲置提轄官一員¶
　　　文思院¶
宋朝太平興國三年置掌造金銀犀玉工巧之物金彩¶
繪素装鈿之飾以供輿輦册寳法物及凡器服之用𨽻¶
少府監熙寜三年詔文思院兩界監官立定文臣一員¶
武臣一員朝廷選差其内侍勾當官並罷紹興三年詔¶
少府監併歸文思院其上下界監官從工部辟差工部¶
言所轄文思院舊分上下界監官三員内一員文臣係¶
<pb:KR2m0009_WYG_060-36b>¶
亰朝官上界造作金銀珠玉下界造作銅鐵竹木雜料¶
欲依舊分為上下界從之隆興二年詔併禮物局入文¶
思院¶
　　　左藏庫¶
掌受四方財賦之入以待邦國之經費其原盖起於周¶
職内主賦入職歳主賦出而邦布之入出則外府又主¶
之皆其職也晉始置左右藏令唐於左右藏分建東西¶
庫以太府少卿知出納於左長慶門之東¶
<pb:KR2m0009_WYG_060-37a>¶
宋初左右止一庫置使領焉太平興國二年分為二庫¶
淳化三年分置左右藏各二庫四年廢右併入左政和¶
六年脩建新庫以東西庫為名中興因仍東西庫各以¶
文臣監武臣同監其東幣帛絁紬之屬在焉其西金銀¶
泉劵絲纊之屬在焉紹興二十七年詔户部於轄下丞¶
簿内選一員兼充左藏庫提轄官此提轄所由始也孝¶
宗即位詔将御前樁管激賞庫撥歸左藏庫以左藏南¶
庫為名専一樁管應副軍期支遣於是有東西南三庫¶
<pb:KR2m0009_WYG_060-37b>¶
尋罷南庫大抵國家用度多靡於贍軍西蜀湖廣江淮¶
之賦𩔖歸四總領所以餉諸屯其送京者殆無幾唯閩¶
浙悉輸焉東西庫歳入以端計者率百四十萬以緡計¶
者率二千萬給遣稱是而大軍居十之七宮禁百司禄¶
賜纔三之間有非泛浩繁之費則請於朝徃徃出内帑¶
封樁以補所闕監官凡五人分帑而治舊以京朝官為¶
之今唯才是用故四選通得人¶
　　建炎以来朝野雜記曰六院官檢鼓糧審官誥進¶
<pb:KR2m0009_WYG_060-38a>¶
　　奏也例以京官知縣有政績者為之亦有自郡守¶
　　除者則繼即除郎如鹿伯可是也故恩數略視職¶
　　事官而不入雜壓紹興十一年胡汝眀以料院除¶
　　監察御史遂遷副端乾道後相繼入臺者有宋敦¶
　　書蕭之敏陳升卿傅淇等數人而六院彌重號為¶
　　察官之儲矣淳熙初龔實之秉政其内弟林宓幹¶
　　辦審計司遇郊恩而林尚京秩乃白上以六院官¶
　　班寺監丞之上林用是得封贈父母龔後為謝廓¶
<pb:KR2m0009_WYG_060-38b>¶
　　然所論南竄此其一事也紹興二年夏六院官始¶
　　復入雜壓在九寺簿之下焉¶
　　又曰六院官入雜壓事甲記已具淳熙四年既削¶
　　去近歳乃復舉行其班在五寺主簿之下太學博¶
　　士之上六院官通計十二人皆得轉對但不入品¶
　　耳然六院以為邑有政績者為之故例為察官之¶
　　選¶
　　又曰四提轄謂榷貨務都茶塲雜買務雜賣塲文¶
<pb:KR2m0009_WYG_060-39a>¶
　　思院左藏東西庫是也𣙜貨務塲掌醝茗香礬鈔¶
　　引之政令紹興初沿宣政舊例置提領官率以故¶
　　省吏為之後乃改用士人行在建康鎭江三務塲¶
　　歲入凡二千四百萬緡(建康一千二百萬行在/八百萬鎭江四百萬)皆¶
　　以都司提領不係户部之經費而在建康鎭江者¶
　　分屬總領所焉開禧末以總所侵用儲積錢始徑¶
　　𨽻提領官不屬總所買務賣塲盖唐宫市之遺制¶
　　近制凡宮禁月料朝省紙劄文思院之製造和劑¶
<pb:KR2m0009_WYG_060-39b>¶
　　局之脩合皆所取給焉至若斥左帑封樁之幣餘¶
　　編估打套則賣塲掌之紹興六年始置提轄官總¶
　　其事先是四轄官外補則為州内遷則寺監丞簿¶
　　亦有徑為雜監司或入三館者(乾道八年十二月/𣙜貨王禋除福建)¶
　　(市舶左藏王楫除九路鑄錢淳熈/七年三月熊子復自文思校書郎)近歲望稍輕徃¶
　　徃更遷六院官或出為添倅非曩日之比矣¶
　　　總宫觀¶
宋朝設祠禄之官以佚老優賢祖宗時員數絶少(官制/舊典)¶
<pb:KR2m0009_WYG_060-40a>¶
(云祖宗待臣以禮雖年及掛冠未嘗/直令致仕皆以宮觀處之假以祿耳)熈寜以後乃增焉¶
是時方經理時政患疲老不任事者廢職欲悉罷之乃¶
使任宮觀以食其祿時相王安石亦欲以此處異議者¶
遂詔宮觀毋限員並差知州人以三十月為任¶
　　　在亰宮觀¶
宋朝舊制以宰相執政充使或丞郎學士以上充副使¶
兩省或五品以上為判官内侍官或諸司使副(政和改/武臣官)¶
(制以使為大/夫副使為郎)為都監又有提舉提㸃主管官其戚里近¶
<pb:KR2m0009_WYG_060-40b>¶
屬及前宰執留京師者多除宫觀以示優禮之意紹興¶
二十一年在京宫觀依在外宫祠以三十箇月為任(又/紹)¶
(興五年詔任在京觀請給人從前宰執依見任減十分/之二閣學士已上依六曹侍郎直學士已上依中書舎)¶
(人太中大夫已上依左右司郎中任樞密都承旨閣學/士已上依天曹尚書直學士已上依六曹侍郎太中大)¶
(夫已上依/中書舎人)¶
　　　宫觀使¶
唐天寳七載以給事中楊釗充九成宫使宫使之名自¶
此始(南部/新書)¶
<pb:KR2m0009_WYG_060-41a>¶
宋朝祥符中眞宗建玉清昭應宮王魏公旦為首相始¶
命充使宫觀置使自此始又有景靈宫會靈觀使然每¶
為宰相兼職天聖元年呂夷簡為相時朝廷崇奉之意¶
稍緩因請罷使名熙寜中富鄭公弼領集禧觀使居洛¶
此宮觀使居外之所從始也徽宗建玉清萬夀宫乃命¶
宰執兼使副用眞廟故事也近以前宰執奉朝請者領¶
在京宫觀使而在外舊相只除提舉宫觀非祖宗優待¶
宰相之體靖康以来猶未釐正盖朝廷未暇講也政和¶
<pb:KR2m0009_WYG_060-41b>¶
八年太師魯國公蔡亰少傅太宰鄭居中少保少宰余¶
深檢校太保領樞宻院事童貫並兼充神霄玉清萬夀¶
宮使知樞密院事鄧洵門下侍郎薛昂中書侍郎白時¶
中尚書左丞王黼宣和殿大學士蔡攸並兼充副使渡¶
江後前執政在經筵者不以官高卑率為觀使若他官¶
則使相已上乃得之其居外者必官至三少乃除淳熙¶
中崇憲靖王自節度使拜使相封郡王中書進熟擬提¶
舉洞霄宫周文忠當制引故事宗室使相外居者當得¶
<pb:KR2m0009_WYG_060-42a>¶
觀使上批如所請紹熈初趙文定以使相判潼川府乞¶
奉祠乃除醴泉觀使非舊典也開禧末陳勉之以特進¶
罷相不帯職乃亦除觀使盖章逵之侍郎當制失之翊¶
日李季章進呈改提舉洞霄宮合故典矣天禧以前崇¶
觀以後宫觀使之名甚衆渡江以後宮觀不復置而觀¶
使有三前宰相則得醴泉宗戚則得萬壽又其次則得¶
佑神云宣政間又有提㸃宫觀官在提舉之下主管之¶
上今省¶
<pb:KR2m0009_WYG_060-42b>¶
　　　提舉宫觀¶
宋朝眞宗時東西太一宮提舉以兩省兩制丞郎官為¶
之掌奉齋醮之事天聖七年玉清宫災遂罷使而景靈¶
㑹靈祥源三宮觀以學士舎人管勾李若谷罷參政為¶
資政殿大學士提舉會靈觀自是學士待制知制誥皆¶
得為提舉晏元獻以舊相提舉萬壽觀武臣李端愿止¶
得管勾祥源觀今朝官亦云提舉非故事也¶
　　　在外宮觀嶽祠¶
<pb:KR2m0009_WYG_060-43a>¶
宋朝宫觀皆俟力請而後授侍從而上任宮觀者絶少¶
若因責降改作主管方且差焉熙寜初王安石相異已¶
者方直除宫觀大抵宮觀非自陳而朝廷特差者如降¶
黜之例二年詔杭州洞霄宫亳州眀道宫華州雲臺觀¶
建州武夷觀台州崇道觀成都府玉局觀建昌軍仙都¶
觀江州太平觀洪州玉隆觀五嶽廟並依嵩山崇福宮¶
舒州靈仙觀置管勾或提舉提㸃官四年詔宫觀嶽廟¶
留官一員餘聽如分司致仕例從便居住六年詔卿監¶
<pb:KR2m0009_WYG_060-43b>¶
職司以上提舉餘官管勾當者又詔年六十以上者乃¶
聽差毋過兩任兼用執政恩例者通不得過三任後蔡¶
京用事增廣職任崇寜三年添宫觀十政和三年添宫¶
觀三十(名見續㑹/要多不錄)選人亦許乞嶽廟宣和王黼用事外¶
開新邊以熙寜法革之一切不恤士夫於是失祿矣¶
　¶
　¶
　文獻通考卷六十¶
