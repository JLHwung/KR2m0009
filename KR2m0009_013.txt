# -*- mode: mandoku-view; -*-
#+TITLE: 文獻通考
#+DATE: 2015-08-24 22:49:31.911912
#+PROPERTY: ID KR2m0009
#+PROPERTY: BASEEDITION WYG    
#+PROPERTY: JUAN 卷十三 
<pb:KR2m0009_WYG_013-1a>¶
欽定四庫全書¶
　文獻通考卷十三¶
　　鄱　陽　馬　端　臨　貴　與　著¶
　職役考二¶
　　歴代鄉黨版籍職役¶
元祐元年二月門下侍郎司馬光言按因差役破産者¶
惟鄉戸衙前有之自餘散從承符弓手手力耆戸長壯¶
丁未聞有破産者其鄉户衙前所以破産者盖由山野¶
<pb:KR2m0009_WYG_013-1b>¶
愚戅之人不能幹事或因水火損破官物或為上下侵¶
欺乞取是致欠折備償不足有破産者至於長名衙前¶
在公精熟每經重難别得優輕塲務酬奬往往致富何¶
破産之有又向者役人皆上等戸為之其下等單丁女¶
戸及品官僧道夲來無役今更使之一槩輸錢則是賦¶
斂愈重也故自行免役法來富者差得自寛而窮者困¶
窮日甚又監司守令之不仁於僱役人之外多取羡餘¶
以希恩賞此農民之所以重困也臣愚以為莫若直降¶
<pb:KR2m0009_WYG_013-2a>¶
命&KR0239;應天下免&KR0229;錢一切並罷其諸役人並依熈寧以¶
前舊法人數委夲縣令佐親自掲五等丁産簿定差之¶
人若正身自願充役者即令入役不願充役者任便選¶
僱有行止人自代其僱錢多少私下商量若所僱人逃¶
亡即勒正身别僱若將帶官物勒正身賠填如此則諸¶
色公人盡得其根柢行止之人少敢作過官中百事無¶
不修舉其見僱役人候差到新役人各放逐便如衙前¶
一役雖號重難近來條貫頗為優假諸公庫設厨酒庫¶
<pb:KR2m0009_WYG_013-2b>¶
茶酒司並差將校勾當諸上京綱運召得替官員或差¶
使臣殿侍軍將管押其雜色及畸零之物差将校或節¶
級管押衙前若無差遣不聞更有破産之人若今日差¶
充衙前料民間賠備亦少於向日若猶以衙前為力難¶
獨任即乞依舊於官戸僧道寺觀單丁女戸有屋業毎¶
月掠錢及十五貫莊田中年所收斛斗及百石以上者¶
隨貧富等第出助役錢不及此數者與免放其助役錢¶
令逐州樁管約夲州衙前重難分數即行支給然尚慮¶
<pb:KR2m0009_WYG_013-3a>¶
天下役人利害逐處不同乞指揮下諸路轉運司下諸¶
州縣限五日内具利害申夲州州限一月申轉運司夲¶
司𩔖聚限一季奏聞委執政官参詳施行¶
　是日三省樞密院同進呈得旨依初光上奏左僕射¶
　蔡確言此大事當與樞密院共之故同進呈知樞宻¶
　院章惇取光所奏凡疎畧未盡者枚數而駁奏之尚¶
　書左丞吕公著言光所建明大意已善其間不無疎¶
　畧未備惇所言專欲求勝不顧朝廷大體乞選差近¶
<pb:KR2m0009_WYG_013-3b>¶
　臣三四人專切詳定聞奏從之始司馬光奏乞復行¶
　差&KR0229;舊法既得㫖依奏知開封府蔡京即用五日限¶
　令開封祥符兩縣如舊&KR0229;人數差一千餘人充役亟¶
　詣東府白光光喜曰使人人如待制何患法之不行¶
　議者謂京但希望風㫖茍欲媚光非事實也　蘇轍¶
　言京明知熈寧以前舊法役人數目顯有冗長並不¶
　依近降指揮相度申請便盡數差撥及朝旨夲無日¶
　限輒敢差人監勒於數日内蹙廹了當故意擾民以¶
<pb:KR2m0009_WYG_013-4a>¶
　害成法乞賜行遣以示懲戒¶
　監察御史王巖叟言請復差鄉戸主管天下官物公¶
　家則免侵陷在私亦脫刑禍宜獨可於衙前大役立¶
　夲等相助法以盡變通之利借如一邑之中當應大¶
　役者百家而歲取十人則九十家出力為助明年易¶
　十戸復如之則大役無偏重之弊矣其於百色無名¶
　之差占一切非理之資陪悉用熙寧新法禁之雖不¶
　助猶可為今所謂助者不過助受役之家嵗用而已¶
<pb:KR2m0009_WYG_013-4b>¶
　無厚斂也¶
　中書舍人蘇軾言先帝初行&KR0229;法取寛剰錢不得過¶
　二分以備災傷而有司奉行過當通計天下乃十四¶
　五然行之㡬十六七年常積而不用至三十餘萬貫¶
　石先帝聖意固自有在今日所當追探其意以興長¶
　世無窮之利熙寧中嘗行給田募役法其法以係官¶
　田如退灘戸絶没納之𩔖及用寛剰錢買民田以募¶
　役人大畧如邉郡弓箭手臣知宻州親行其法先募¶
<pb:KR2m0009_WYG_013-5a>¶
　弓手民甚便之曾未半年此法復罷蓋大臣利於速¶
　成且利寛剰錢以為他用故不果行因列其五利詔¶
　並送詳定所¶
　右司諌蘇轍言復行差役其應議者有五其一曰舊¶
　差鄉戸為衙前破散人家甚如兵火自新法行天下¶
　不復知有衙前之患然而天下反以為苦者其弊自¶
　是農家嵗出役錢為難及許人添剗見賣坊塲遂有¶
　輸納不納者耳向使止用官賣坊塲一色課入以僱¶
<pb:KR2m0009_WYG_013-5b>¶
　衙前自可足辦而他色役人止如舊法則為利較然¶
　矣初疑衙前多是浮浪投僱不如鄉差税户可託然¶
　行之十餘年投僱者亦無大敗闕不足以易鄉差衙¶
　前之害今畧計天下坊塲錢一嵗可得四百二十餘¶
　萬若立定中價不許添剗三分減一尚有二百八十¶
　餘萬貫而衙前支費及召募非泛綱運一嵗共不過¶
　一百五十餘萬緡則是坊塲之直自可了辦衙前百¶
　費何用更差鄉户今制盡復差役知衙前苦無陪備¶
<pb:KR2m0009_WYG_013-6a>¶
　故以鄉戸為之至於坊塲元無明降處分不知官自¶
　賣邪抑仍用以酬奬衙前也若仍用以酬奬即召募¶
　部綱以何錢應用若不與之錢即舊名重難鄉户衙¶
　前仍前自備為害不小其二坊郭人戸舊苦科配新¶
　法令與鄉户並出&KR0229;錢而免科配其法甚便但敷錢¶
　太重未為經久之法乞取坊郭官戸寺觀單丁女户¶
　酌今役錢減定中數與坊塲錢用以支僱衙前及召¶
　募非泛綱運外今樁備募僱諸色&KR0229;人之用其三乞¶
<pb:KR2m0009_WYG_013-6b>¶
　用見今在人數定差熈寧未減定前其數實冗長不¶
　可遵用其四熈寧以前散從弓手手力諸役人常苦¶
　迓送自新法以來官吏皆請僱錢&KR0229;人既便官亦不¶
　至闕事乞仍用僱法其五州縣胥吏並量支僱錢募¶
　充仍罷重法亦許以坊塲錢為用不足用方差鄉戸¶
　所出僱錢不得過官僱夲數詔送看詳&KR0229;法所詳定¶
　役法所以&KR0229;法難盡猝就擇其要者先奏以行於是¶
　役人悉用見數為額惟衙前一役用坊塲河渡錢僱¶
<pb:KR2m0009_WYG_013-7a>¶
　募不足方許掲簿定差其餘&KR0229;人惟該募者得募餘¶
　悉定差遂罷官戸寺觀單丁女戸出助&KR0229;法其今夏¶
　&KR0229;錢即免輸尋以衙前不皆有僱直遂改僱募為招¶
　募凡熈寕嘗立法禁以衙前及役人非理役使及令¶
　陪備圓融之𩔖悉申行之耆壯依保正長法坊塲河¶
　渡錢量添酒錢之𩔖名色不一惟於法許用者仍以¶
　支用外並樁備招募衙前支酬重難及應緣役事之¶
　用如州錢不供用許移别州錢用之一路不足許從¶
<pb:KR2m0009_WYG_013-7b>¶
　户部通他路移用其或有餘毋得減募增差衙前最¶
　為重役若已招募足額上一等户有虚閑不差者令¶
　供次等色役鄉差役人在職官如敢抑令别僱承符¶
　散從承代其役者轉運司劾奏重責時提舉常平司¶
　已罷置凡&KR0229;事改隸提刑司¶
九月詔諸路坊郭五等已上及單丁女户官戸寺觀等¶
三等以上舊輸免役錢者減五分餘户下此悉免之輸¶
仍自元祐二年始凡支酬衙前重難及綱運公皁迓送¶
<pb:KR2m0009_WYG_013-8a>¶
餐錢用坊塲河渡錢給賦不足方得取此六色錢助用¶
而有餘封樁以備不時之須¶
七年尚書省言近者參行差募之法聞州縣奉詔不謹¶
以致差徭輕重失當或役人有所賠備或占留役錢不¶
盡僱募詔運使提刑司申飭使之究心如更不䖍劾奏¶
以聞　二月詔應差諸縣手力如合一鄉休役皆不及¶
二年者得用助役錢募人為之既終一役别有閑及三¶
年者復行差法¶
<pb:KR2m0009_WYG_013-8b>¶
　御史中丞蘇轍言臣近奏乞修完弊政以塞異同之¶
　議其一謂諸州衙前臣請先論今昔差僱衙前利害¶
　之實盖定差鄉戸人有家業欺詐逃亡之弊比之僱¶
　募浮浪其勢必少此則差衙前之利也然而每差鄉¶
　戸必有避免糾決比至差定州縣吏乞取不貲及被¶
　差使先入重難若使僱募慣熟之人費用一分則鄉¶
　差生疎之人非二三分不了由此破蕩家産嘉祐以¶
　前衙前之苦民極畏之此則差衙前之害也若僱募¶
<pb:KR2m0009_WYG_013-9a>¶
　情願自非慣熟必不肯投州縣吏人知其熟事乞取¶
　自少及至勾當動知空便費亦有常雖經重難自無¶
　破産之患此則僱衙前之利也然浮浪之人家産單¶
　薄侵盜之弊必甚於鄉差熙寧以來多患於此此則¶
　僱衙前之弊也然則差衙前之弊害在私家而僱衙¶
　前之弊害在官府若差法必行則私家之害無法可¶
　救若僱法必用則官府之弊有法可正何者嘉祐以¶
　前長名衙前除差二大戸外許免其餘色役今若許¶
<pb:KR2m0009_WYG_013-9b>¶
　僱募衙前依昔日長名免役之法則上等人戸誰不¶
　願投諸州衙前例得實戸則所謂官府之害坐而自¶
　除臣竊謂雖三代聖人其法不能無弊是以易貢為¶
　助易助為徹要以因時施宜無害於民而已今差法¶
　行於祖宗僱法行於先帝取其便於民者而用之此¶
　三代變法之比也¶
　　役次之名　衙前　散從　承符　弓手戸　耆¶
　　戸長　壯丁¶
<pb:KR2m0009_WYG_013-10a>¶
　　熈寜僱役所取之錢　坊塲　當役戸　坊郭戸¶
　　　官户　女户　單丁　寺觀　内坊塲係官錢¶
　　當役戸以下係取之於民謂之六色錢¶
　　取民間六色之錢益以係官坊塲錢充僱役之用¶
　　而盡蠲衙前以下諸役熈寧之法也以坊塲充衙¶
　　前僱役之用而承符以下諸役仍復輪差民户而¶
　　盡蠲六色之錢元祐之法也然元祐復差役之初¶
　　議者不同故有弓手許募曾充有勞效者指揮則¶
<pb:KR2m0009_WYG_013-10b>¶
　　所謂僱役者不特衙前而已也六色錢雖曰罷徴¶
　　繼而詔諸路坊郭五等以上及單丁女戸官户自¶
　　三等以上舊輸免役錢並減五分餘戸下此悉免¶
　　之則所謂僱役之錢元未嘗盡除也自是諸賢於¶
　　差僱之議各有所主而朝廷亦兼行之然熈寧盡¶
　　除差法明立僱議而當時無狀官吏尚且掯免役¶
　　之錢而不盡支給假他役之名而重復科差况元¶
　　祐差僱兼行議論反復則此免役六色之錢其在¶
<pb:KR2m0009_WYG_013-11a>¶
　　官者不肯盡捐以予民其在民者有時復徴以入¶
　　官固其勢也潁濵所謂所在役錢寛剰一二年必¶
　　未至缺用從今放免理在不疑東坡所謂六色錢¶
　　以免役取當於僱役乎盡之然後名正而人服皆¶
　　至當之論¶
紹聖元年帝始親政三省言役法尚未就緒帝曰第行¶
元豐舊法而減去寛剰錢百姓有何不便邪¶
　右司諌朱勃言輸錢免役固有過数多敷者用錢僱¶
<pb:KR2m0009_WYG_013-11b>¶
　役有立直太重者役色之内又有優便而願自投募¶
　不必給僱者茍詳為裁省則人情無有不便詔付户¶
　部詳議¶
詔復免役法凡條約悉用元豐八年見制鄉差役人有¶
應募者可以更代即罷遣之許借坊塲河渡及封樁錢¶
以為僱須有役錢日補足其数所輸免役錢自今年七¶
月始耆户長壯丁召僱不得以保正保長保丁充代其¶
他役色應僱者放此所敷寛剰錢不過一分昔常過數¶
<pb:KR2m0009_WYG_013-12a>¶
今應減下者先自下五等人戸始復置提舉官　九月¶
用户部言舉行元豐條制以保正長代耆長甲頭代戸¶
長承帖人代壯丁¶
　其後又詔諸縣無得以催税比磨追甲頭保長無得¶
　以雜事追保正副在任官以承帖為名占破當直者¶
　坐贓論所管催督租賦州縣官輙令陪備輸物者以¶
　違制論¶
　左正言孫諤言役法之行在官之數元豐多元祐省¶
<pb:KR2m0009_WYG_013-12b>¶
　雖省未嘗廢事也則多不若省僱役之直元豐重元¶
　祐輕雖輕未嘗不應募也則重不若輕戸部尚書蔡¶
　京言詳諤所論多省輕重明有抑揚是謂元豐不如¶
　元祐乞行貶黜諤坐黜知廣徳軍¶
徽宗建中靖國元年四月户部奏京西北路鄉書手雜¶
職斗子所由庫秤揀搯之𩔖土人願就募不須給之僱¶
直他路亦須詳度施行詔從之¶
崇寧元年尚書省言民户既輸錢免役豈可復差前嘗¶
<pb:KR2m0009_WYG_013-13a>¶
令大保長催税而不給僱直是為差&KR0229;非免役也詔提¶
舉司以元輸僱錢如舊法均給¶
二年臣僚言常平之息嵗取二分則五年有一倍之數¶
免役剰錢嵗取一分則十年有一年之備故紹聖立法¶
常平息及一倍免役寛剰及三料取㫖蠲減以眀朝廷¶
取於民者非為利也乞詔常平司候豐衍日具此制奏¶
而蠲之¶
四年臣僚言州縣户簿等累經改造故增減失實乞委¶
<pb:KR2m0009_WYG_013-13b>¶
常平官分行所部不以等第而以田税多寡均敷役錢¶
户部尚書許㡬言州縣户衆而役少則敷錢止於第三¶
等或户少而役多則均及四五等今若不計家業税錢¶
不用等第槩以田畝均敷役錢則失輸錢代役之意其¶
議遂格¶
宣和元年臣僚言役錢一事神宗首防官户免多時責¶
半輸今比户稱官州縣募役之𩔖既不可減僱令官戸¶
所減之数均入下户下户於常賦之外又代官戸減半¶
<pb:KR2m0009_WYG_013-14a>¶
之輸豈不重困詔非泛補官者輸賦差科免役並不得¶
視官户法減免已免者改之進納人自如夲法¶
髙宗建炎元年臣僚言官户役錢舊法比民户減半今¶
來詔置弓手以禦暴防患官户所賴猶重欲令官户&KR0229;¶
錢更不減而民户比舊役錢量增三分專樁管以助養¶
給從之¶
　官舊給庸錢以募户長及立保甲則樁庸錢以助給¶
　費未㡬廢保甲復户長而庸錢不復給遂拘入&KR0291;制¶
<pb:KR2m0009_WYG_013-14b>¶
　窠名焉¶
　臣僚言州縣保正副未嘗肯請僱錢并典吏僱錢亦¶
　不曾給乞行拘收戸部看詳州縣典吏僱錢若不支¶
　給竊恐無以責其亷謹難以施行其鄉村耆户長依¶
　法係保正長輪差所請僱錢往往不行支給委是合¶
　行拘收乞下諸路常平司將紹興五年分州縣所支¶
　僱錢依經制錢例分季發付行在敢隠匿侵用並依¶
　擅支上供錢法從之¶
<pb:KR2m0009_WYG_013-15a>¶
　　按役錢之在官者以供他用而僱役之直或給或¶
　　否中興以前已如此矣但尚未曾明立一說盡取¶
　　之耳今乃謂保正副未嘗肯請僱錢又謂所請僱¶
　　錢往往不行支給夫當役者豈有不肯請僱錢之¶
　　理而不行支給則州縣之過朝廷所當覺察禁治¶
　　使不失立法之初意可也今乃以此之故而拘入¶
　　經制之窠名所謂舎曰欲之而必為之辭也¶
四年罷催税户長依熈豐法以村疃三十戸每料輪差¶
<pb:KR2m0009_WYG_013-15b>¶
甲頭一名催納租税免役等分物¶
　既而言者謂甲頭不便者有五一小戸丁小催科不¶
　辦二舊每都保正長才四人今甲頭凡三十一人破¶
　産者必衆三夏耕秋收一都之内廢農業者凡六十¶
　人則通一路有萬萬人不容力穡四甲頭皆耕夫既¶
　不識官府且不能與形勢豪戸爭立所差既多爭訴¶
　必倍於是甲頭不復差而耆戸長役錢因不復給¶
保正副　十大保為一都保二百五十家内通選才勇¶
<pb:KR2m0009_WYG_013-16a>¶
物力最髙二人充應主一都盗賊煙火之事大保長一¶
年替保正小保長二年替戸長催一都人戸夏秋二税¶
大保長願兼戸長者輪催納税租一税一替欠数者後¶
料人催¶
　以上係中興以後差役之法已充役者謂之批朱未¶
　曾充役者謂之白脚¶
孝宗隆興二年詔諸充保正副依條只令管煙火盗賊¶
外並不得泛有科擾差使如違許令越訴知縣重行黜¶
<pb:KR2m0009_WYG_013-16b>¶
責守倅各坐失覺察之罪¶
　以言者謂近來州縣違法保内事無巨細一一責辦¶
　至於承受文引催納稅役抱佃寛剰修葺鋪驛置買¶
　軍器科賣食鹽追擾賠備無所不至一經執役家業¶
　隨破故有是命¶
乾道三年三省言&KR0229;法之害下三等尤甚官户既有限¶
田往往假名寄産不若一&KR0704;勿拘限法只選物力髙強¶
官户與民户通差則役户頓増下户必無偏差之害乞¶
<pb:KR2m0009_WYG_013-17a>¶
此後官户合僱人代&KR0229;詔依令兩浙路先次遵行¶
寧宗慶元五年右諌議大夫張奎言乞行下州縣保正¶
止許幹當夲都賊盗闘毆煙火公事不許非法科配户¶
長止許專一拘催都内土着租税不許抑勒代納逃絶¶
官物違者官吏重罰從之¶
　又臣僚言户長催納苗税内有逃絶之家户籍如故¶
　見存之户恃頑拖欠為戸長者廹於期限不免與之¶
　填納雖或經官陳訴而乃視為私債不與追理勢單¶
<pb:KR2m0009_WYG_013-17b>¶
　力窮必至破蕩此户長之所以重困也乞行下州縣¶
　如有恃頑拖欠之徒即與嚴行追斷仍勒還代輸之¶
　錢庶使充役者不致重困破家從之¶
嘉定二年殿中侍御史徐範言民貲之重者俾充里正¶
彼多産之家其輸役錢於官亦多既已征其財而又俾¶
之執二年之&KR0229;是為重複乞参酌祖宗常平免役之夲¶
意行下州縣姑於役人從役之年蠲其免役之輸&KR0229;滿¶
輸錢如故從之¶
<pb:KR2m0009_WYG_013-18a>¶
　役起於物力物力有陞降陞降不殽則役法公是以¶
　紹興以来講究推割推排之制最詳應人戸典賣産¶
　業推割税賦即與物力一併推割至於推排則因其¶
　貲産之進退與之陞降三嵗一行固有貲産百倍於¶
　前科役不增於今者其如貧乏下户貲産既竭物力¶
　猶存朝夕經營而應酬之不給者非推排不可也然¶
　當時推排之弊或以小民粗有米粟僅存屋宇凡耕¶
　耨刀斧之器雞豚犬&KR0510;之畜纎微細𤨏皆得而籍之¶
<pb:KR2m0009_WYG_013-18b>¶
　吏視其賂之多寡以為物力之低昻又有計田家口¶
　食之餘盡載之物力者上之人憂之於是又為之限¶
　制除質庫房廊停塌店鋪租牛賃船等外不得以猪¶
　羊雜色估紐其貧民求趁衣食不為浮財後耕牛租¶
　牛亦與蠲免若夫江之東西以田地畝頭計税亦有¶
　不待推排者(惟受産之家有司詳於税契而畧於割/税倘為之令曰交易固以税契為先後)¶
　(亦以割税為得業雖已税契而不割税許出産人告/以業還見納税人則人孰有不割税者乎此亦所以)¶
　(救役法/之弊也)保正長之立也五家相比五五為保十大保¶
<pb:KR2m0009_WYG_013-19a>¶
　為都保有保長有都副保正餘及三保亦置長五大¶
　保亦置都保正其不及三保五大保者或為之附庸¶
　或為之均并不一也其人户物力如買撲坊塲别無¶
　産業即以夲坊物力就坊充役如有田産物力即併¶
　就一多處充役其有物力散在鄰鄉者併歸煙㸑處¶
　又有散在别縣数鄉者各隨縣分併歸一里為等第¶
　若夫役次之歇倍則紹興十四年臣僚奏請以其物¶
　力增及半倍者歇役十年增及一倍者歇役八年增¶
<pb:KR2m0009_WYG_013-19b>¶
　及二倍歇役四年皆理為白脚必差徧上三等户方¶
　許於得替人輪差其窄都不及歇役年限去處即從¶
　遞年體例選差十六年兩浙漕臣耿秉申眀又以一¶
　倍歇&KR0229;十年二倍歇役八年三倍歇&KR0229;六年庻幾疎¶
　數得中慶元元年徐誼盡破秉之説專用淳熙十四¶
　年臣僚之議而議者又謂物力有高下之殊鄉都有¶
　寛狭之異其折倍之法可以為寛鄉之便適以貽狹¶
　鄉之害可利寛鄉之中户適以困狭鄉多産之家如¶
<pb:KR2m0009_WYG_013-20a>¶
　以寛鄉言之自物力五百貫而上累至二千貫者則¶
　三倍五百貫之家矣其在富室雖使之四年一役亦¶
　未為過若狹鄉自物力一百貫而上積至於四百貫¶
　亦謂之三倍所謂四百貫之户曾不及寛鄉之中産¶
　今亦使之四年一役其利害輕重灼然矣於是從耿¶
　秉之議務要寛鄉狭鄉各得其便其析生白脚則慶¶
　元五年臣僚奏謂若兄弟共有田二三百畝纔已分¶
　析便令各戸充役則前役未蘇而後役踵至實為中¶
<pb:KR2m0009_WYG_013-20b>¶
　産之害須以其分後物力參之其在二等以上者合¶
　作析生白脚充應役次若在三等以下許將未分前¶
　充過役次於各户名下批朱理為&KR0229;脚與都内得替¶
　人比並物力髙下歇役乆近通行選差品官限田有¶
　制死亡子孫減半䕃盡差役同編戸(一品五十頃二/品四十五頃三)¶
　(品四十頃四品三十五頃五品三十頃六品二/十五頃七品二十頃八品一十頃九品五頃)封贈¶
　官子孫差役同編户(謂父母生前無曾任官/伯叔或兄弟封贈者)應非泛¶
　及七色補官不在限田免役之数其奏薦弟姪子孫¶
<pb:KR2m0009_WYG_013-21a>¶
　原自非泛七色而來者仍同差役進納軍功捕盗宰¶
　執給使減年補授轉至陞朝官即為官户身亡子孫¶
　並同編戸太學生及得解及曾經省試人雖無限田¶
　許募人充役單丁女户及孤幼户並免差役庻幾孤¶
　寒得所存恤凡有夫有子不得為女户無夫子則生¶
　為女户死為絶户女適人以奩錢置産仍以夫為户¶
　坑冶户遇採打礦寳免夲身諸般差役鹽亭户家産¶
　及二等以上與官户編户一般差&KR0229;不及二等依紹¶
<pb:KR2m0009_WYG_013-21b>¶
　興十七年七月指揮蠲免民兵萬弩手免户下三百¶
　畝税賦及諸般差&KR0229;不及三百畝輙隠他人田畝許¶
　人告湖北京西民義勇第四等户與免非泛差科外¶
　其合差保正長以家業錢数多寡為限將限外之数¶
　與官編户輪差總首部將免保正長差役文州義士¶
　已免之田不許典賣老疾身亡許承襲凡募人充役¶
　並募土著有行止人其故停軍人及曾係公人並不¶
　許募既有募人官司不得復追正身募人不管於僱¶
<pb:KR2m0009_WYG_013-22a>¶
　&KR0229;之家非理需索或憑藉官司之勢姦害善人斷罪¶
　外坐募之者以保伍有犯知而不糾之罰且保正副¶
　所職在于烟火盗賊橋梁道路今或使之督賦租備¶
　修造供役使皆非所&KR0229;而執役者每患参&KR0229;有錢知¶
　縣到罷有地理錢時節参賀有節料錢官員過都醋¶
　庫月息皆於是而取之抑有弓兵月廵之擾透漏禁¶
　物之責捕盗出限之罰催科填代之費承判追呼之¶
　勞至於州縣官吏收買公私食用及土産所有皆其¶
<pb:KR2m0009_WYG_013-22b>¶
　所甚懼也若夫户長所職催夏税則先期借絹催秋¶
　税則先期借米坍溪落江之田逃亡死絶之户又令¶
　填納凡此之弊皆上之所當察也髙宗皇帝身履艱¶
　難在河朔親知閭閻之苦嘗嘆知縣不得人一充&KR0229;¶
　次即便破家是以講究役法至中興而大備乾道五¶
　年處州松陽縣首倡義役衆出田榖助&KR0229;户輪充守¶
　臣范成大嘉其風義為易鄉名自是所在推行浸廣¶
　而當時浮議胥動多有伺其隙而敗其謀者十一年¶
<pb:KR2m0009_WYG_013-23a>¶
　御史謝諤言義&KR0229;之行當從民便其不願義&KR0229;者乃¶
　行差&KR0229;上然之且美其言為法意圎備及朱文公熹¶
　亦謂義役有未盡善者四上户官户寺觀出田以充¶
　義&KR0229;善矣其間有下户只有田一二畝者亦皆出田¶
　或令出錢買田入官而上户田多之人却計㑹減縮¶
　所出殊少其下户今既被出田将来却不免&KR0229;無緣¶
　復收此田之租乃是困貧民以資上户此一未盡善¶
　也如逐都各立&KR0229;首管收田租排定&KR0229;次此其出納¶
<pb:KR2m0009_WYG_013-23b>¶
　先後之間亦未免有不公之弊將来難施刑罰轉添¶
　詞訴此二未盡善也又如逐都所排&KR0229;次今日已是¶
　多有不公而况三五年後貧者或富富者或貧臨事¶
　未免却致爭訟此三未盡善也所排&KR0229;次以上户輪¶
　充都副保正中下户輪充夏秋户長上户安逸而下¶
　户陪費此四未盡善也固嘗即此四未盡善者而求¶
　之盖始倡義&KR0229;者多鄉閭之善士惟恐當時議之未¶
　詳而慮之未周及踵接義&KR0229;者未必皆鄉閭之善士¶
<pb:KR2m0009_WYG_013-24a>¶
　於是其弊日開其流日甚或以其材智足以把握而¶
　專義&KR0229;之利或以其氣力足以凌駕乃私差&KR0229;之權¶
　曰倍法曰析生等第法皆無所考而僱募人亦不與¶
　置置必受約束任驅使於義首者可以教號鄉曲厭¶
　酒肉而有餘否則傭錢不支而當&KR0229;者困矣是以虐¶
　貧而優富凌寡而暴孤義&KR0229;之名立而&KR0229;戶不得以¶
　安其業僱&KR0229;之法行而役户不得以安其居信乎朱¶
　熹未盡善之弊固如此也¶
<pb:KR2m0009_WYG_013-24b>¶
　　水心葉氏義&KR0229;跋曰保正長法不承引帖催二税¶
　　今州縣以例相驅訶繋鞭撻遂使差&KR0229;不行士民¶
　　同苦至預醵錢給費逆次第其先後以應期㑹名¶
　　曰義&KR0229;然則有司失義甚矣余嘗問為保正者曰¶
　　費必數百千保長者曰必百餘千不幸遇意外事¶
　　費輙兼倍少不破家蕩産民之惡&KR0229;甚於宼讎余¶
　　嘗疑之官人以牧養百姓為職當潔身馭吏除民¶
　　疾苦且追則有期約日以集使賄必行應追者任¶
<pb:KR2m0009_WYG_013-25a>¶
　　之可也民實有産視税而輸使賦必重應輸者任¶
　　之可也保正長㑹最督促而已何用自費数百千¶
　　及百餘千甚或兼倍以至破家蕩産乎且此錢合¶
　　而計之嵗以千百巨萬既不歸公上官人知自愛¶
　　又不敢取誰則有此余欲以其言為妄然余行江¶
　　淮閩浙洞庭之南北盖無不為此言者矣嗚呼此¶
　　有司之所宜陳者也余忝為長吏不得為令佐自¶
　　試其術以破余疑而不能意殊惨然因孫君義役¶
<pb:KR2m0009_WYG_013-25b>¶
　　書成輙題於後以告其得為者¶
　　按差&KR0229;古法也其弊也差設不公漁取無藝故轉¶
　　而為僱僱&KR0229;熈寧之法也其弊也庸錢白輸苦&KR0229;¶
　　如故故轉而為義義&KR0229;中興以来江浙諸郡民户¶
　　自相與講究之法也其弊也豪强專制寡弱受凌¶
　　故復反而為差盖以事體之便民者觀之僱便於¶
　　差義便於僱至於義而復有弊則末如之何也已¶
　　竊嘗論之古之所謂役者或以起軍旅則執干戈¶
<pb:KR2m0009_WYG_013-26a>¶
　　冒鋒鏑而後謂之役或以營土木則親畚鍤疲筋¶
　　力然後謂之役夫子所謂使民以時王制所謂嵗¶
　　不過三日皆此&KR0229;也至於鄉有長里有正則非&KR0229;¶
　　也柳子厚言有里胥而後有縣大夫有縣大夫而¶
　　後有諸侯有諸侯而後有方伯連帥有方伯連帥¶
　　而後有天子然則天子之與里胥其貴賤雖不侔¶
　　而其任長人之責則一也其在成周則五家設比¶
　　長二十五家設里宰皆下士也等而上之則曰閭¶
<pb:KR2m0009_WYG_013-26b>¶
　　胥(掌二十五/家六鄉)曰酇長(掌一百/家六遂)皆中士也曰族師(掌/一)¶
　　(百家/六鄉)曰鄙師(掌五百/家六遂)皆上士也曰黨正(掌五百/家六鄉)曰¶
　　縣正(掌二千五/百家六遂)皆下大夫也曰州長(掌二千五/百家六鄉)則¶
　　中大夫也周時鄰里鄉黨之事皆以命官主之至¶
　　漢時鄉亭之任則毎鄉有三老孝悌力田掌觀導¶
　　鄉里助成風俗每亭有亭長嗇夫掌聽獄訟收賦¶
　　税又有游徼掌廵禁盗賊亦皆有禄秩而三老孝¶
　　悌力田為尤尊可與縣令丞尉以事相教復勿繇¶
<pb:KR2m0009_WYG_013-27a>¶
　　戍(古之所謂復除者復其繇戌耳如三老盖/亦在復除之科然則謂三老為&KR0229;可乎)嘗以¶
　　嵗十月賜酒肉或賜民爵一級則三老孝悌力田¶
　　必二級賜民帛一匹則三老孝悌力田必三匹或¶
　　五匹其尊之也至矣故戾太子得罪而壺闗三老¶
　　得以言其寃王尊為郡而東郡三老得以奏其治¶
　　狀至於張敞朱博鮑宣仇香之徒為顯宦有聲名¶
　　然其猷為才望亦皆見於為亭長嗇夫之時盖上¶
　　之人愛之重之未嘗有誅求無藝廹脅不堪之舉¶
<pb:KR2m0009_WYG_013-27b>¶
　　下之人亦自愛自重未嘗有頑鈍無耻畏避苟免¶
　　之事故自漢以来雖叔季昏亂之世亦未聞有以¶
　　任鄉亭之職為苦者也隋時蘇威奏置五百家鄉¶
　　正令理人間詞訟而李徳林以為夲廢鄉官判事¶
　　為其里閭親識剖斷不平今令鄉正專理五百家¶
　　恐為害更甚詔集議而衆多是徳林遂廢不置然¶
　　則隋時鄉職或設或廢夲無闗於理亂之故而其¶
　　所以廢者盖上之人重其事而不輕置非下之人¶
<pb:KR2m0009_WYG_013-28a>¶
　　畏其事而不肯充也至唐睿宗時觀監察御史韓¶
　　琬之疏然後知鄉職之不願為故有避免之人(琬/言)¶
　　(往年兩京及天下州縣學生佐史里正坊正每一/員闕先擬者輙十人頃年差人以充猶致亡逸即)¶
　　(知政令風化/漸以弊也)唐宣宗時觀大中九年之詔然後知¶
　　鄉職之不易為故有輪差之舉(詔以州縣差&KR0229;不/均自今每縣據人)¶
　　(貧富及差&KR0229;輕重作差科簿送刺史檢署/訖鏁於令㕔毎有役事委令據簿輪差)自是以¶
　　後所謂鄉亭之職至困至賤貪官汙吏非理徴求¶
　　極意凌蔑故雖足跡不離里閭之間奉行不過文¶
<pb:KR2m0009_WYG_013-28b>¶
　　書之事而期㑹追呼笞箠比較其困踣無聊之狀¶
　　則與以身任軍旅土木之徭役者無以異而至於¶
　　破家蕩産不能自保則徭&KR0229;之禍反不至此也然¶
　　則差&KR0229;之名盖後世以其困苦卑賤同於徭&KR0229;而¶
　　稱之而非古人所以置比閭族黨之官之夲意也¶
　　王荆公謂免&KR0229;之法合於周官所謂府史胥徒王¶
　　制所謂庶人在官者然不知周官之府史胥徒盖¶
　　服&KR0229;於比閭族黨之官者也蘇文忠公謂自楊炎¶
<pb:KR2m0009_WYG_013-29a>¶
　　定兩税之後租調與庸兩税既兼之矣今兩税如¶
　　故奈何復欲取庸錢然不知唐之所謂庸乃征徭¶
　　之身&KR0229;而非鄉職之謂也二公盖亦習聞當時差¶
　　&KR0229;之名但見當時差&KR0229;之賤故立論如此然實則¶
　　誤舉以為比也上之人既賤其職故叱之如奴𨽻¶
　　待之如罪囚下之人復自賤其身故或倚法以為¶
　　姦或匿賊以規免皆非古義也成周之事逺矣漢¶
　　之所以待三老嗇夫亭長者亦難以望於後世如¶
<pb:KR2m0009_WYG_013-29b>¶
　　近代則&KR0229;法愈弊&KR0229;議愈詳元祐間講明差僱二¶
　　法為一大議論然大槩&KR0229;之所以不可為者費重¶
　　破家耳蘇黄門言市井之人應募充&KR0229;家力既非¶
　　富厚生長習見官司吏雖欲侵漁無所措手耕稼¶
　　之民性如麋鹿一入州縣已自懾怖而况家有田¶
　　業求無不應自非廉吏誰不動心凡百侵擾當復¶
　　如故以是言之則其所以必行僱&KR0229;者盖雖不能¶
　　使充役之無費然官自任僱募之責則其&KR0229;與民¶
<pb:KR2m0009_WYG_013-30a>¶
　　不同而横費可以省雖不能使官吏之不貪然民¶
　　既出僱募之費則其身與官無預而貪毒無所施¶
　　此其相與防閑之術雖去古義逺甚然救時之良¶
　　䇿亦不容不如此然熙豐間言其不便者則謂差¶
　　&KR0229;有休歇之時而僱役則年年出費差&KR0229;有不及¶
　　之户而僱役則户户徴錢至有不願輸錢而情願¶
　　執&KR0229;者盖當時破家者皆愚懦畏事之人而桀黠¶
　　之徒自能支吾而費用少者反以出僱役錢為不¶
<pb:KR2m0009_WYG_013-30b>¶
　　便又當時各州縣所徴僱役錢除募人應&KR0229;之外¶
　　又以其餘者充典吏俸給之用又有寛剰錢可以¶
　　偹㐫旱賑救可以見當時充役之費夲不甚重故¶
　　僱役之錢可以備此三項支用也若夫一承職役¶
　　覊身官府則左支右吾盡所取辦傾囷倒廩不足¶
　　賠償&KR0229;未滿而家已罄事體如此則僱&KR0229;之法豈¶
　　復可行僱役之金豈復能了然則此法所以行之¶
　　熙豐而民便之元祐諸君子皆以為善者亦當時¶
<pb:KR2m0009_WYG_013-31a>¶
　　執役之費夲少故也禮義消亡貪饕成俗為吏者¶
　　以狐兎視其民睥睨朶頥惟恐墮穽之不早為民¶
　　者以宼戎視其吏潛形匿影日虞懐璧之為殃上¶
　　下狙伺巧相計度州縣專以&KR0229;户之貧富為宦况¶
　　之豐殺百姓亦專以役籍之係否驗家道之興衰¶
　　於是民間視鄉亭之職&KR0229;如蹈湯火官又以復除¶
　　之説要市於民以取其貲其在復除之科者苟延¶
　　嵗月而在職&KR0229;之列者立見虚耗雖有智者不能¶
<pb:KR2m0009_WYG_013-31b>¶
　　為謀矣所謂正夲澄源之論必也朝廷以四維勵¶
　　士大夫餼廩稱事無俾有多藏之惡士大夫以四¶
　　維自勵力行好事稍能以澤物存心然後鋤姦貪¶
　　之胥吏以去其蠧害削非泛之支備以養其事力¶
　　賦斂之簿書必覈無使代逋欠之輸勾呼之期㑹¶
　　必明毋使受稽慢之罰夫然故&KR0229;人者如父母之¶
　　令其子弟恩愛素孚&KR0229;於人者如臂指之護其腹¶
　　心劬勞不憚既無困苦之憂不作避免之念則按¶
<pb:KR2m0009_WYG_013-32a>¶
　　籍召而役之可矣奚必曰僱曰義之紛紛哉不然¶
　　舉三代以来比閭族黨之法所以聮屬其民上下¶
　　相維者反藉為厲民之一大事愚不知其説矣¶
　　復除¶
周鄉大夫之職以嵗時登其夫家之衆寡辨其可任者¶
國中自七尺以及六十野自六尺以及六十有五皆征¶
之其舍者國中貴者賢者能者服公事者老者疾者皆¶
舍(舍役除不收&KR0229;事也貴若今宗室及闗内侯皆復也/服公事者若今吏有復除也老者謂若今八十九十)¶
<pb:KR2m0009_WYG_013-32b>¶
(復羡/卒也)¶
旅師凡新甿之治皆聴之使無征&KR0229;(新徙来者/復之也)均人凶¶
札則無力政(政讀/作征)¶
王制命鄉論秀士升之司徒曰選士司徒論選士之秀¶
者而升之學曰俊士升於司徒者不征於鄉升於學者¶
不征於司徒曰造士(不征不給/其徭&KR0229;)¶
五十不從力政(力政城道/之&KR0229;也)八十者一子不從政九十者¶
其家不從政廢疾非人不養者一人不從政父母之䘮¶
<pb:KR2m0009_WYG_013-33a>¶
三年不從政齊縗大功之䘮三月不從政將徙於諸侯¶
三月不從政自諸侯来徙家期不從政(大夫采地之民/徙於諸侯為民)¶
(以其新徙當須復除但諸侯地寛&KR0229;少故三月不從政/自諸侯来徙大夫之家邑大夫&KR0229;多地狭故期不從政)¶
漢髙祖二年蜀漢民給軍事勞者復勿租税二嵗闗中¶
卒從軍者復家一嵗鄉三老縣三老復勿徭戍¶
五年詔諸侯子在闗中者復之十二嵗其歸者半之軍¶
吏卒賜爵非七大夫已下皆復其身及户勿事¶
七年民産子復勿事二嵗¶
<pb:KR2m0009_WYG_013-33b>¶
八年令吏卒從軍至平城及守城邑者皆復終身勿事¶
十一年諸縣堅守不降反宼者復租三嵗豐人徙闗中¶
者皆復其身士卒從入蜀漢闗中者皆復終身¶
十二年詔吏二千石入蜀漢定三秦者皆世世復以沛¶
為湯沐邑復其民世世無有所與沛父兄請復豐乃并¶
復豐比沛　又詔秦始皇帝守冡二十家楚魏齊各十¶
家趙及魏公子無忌各五家令視其冡復無與他事¶
惠帝四年舉民孝悌力田者復其身¶
<pb:KR2m0009_WYG_013-34a>¶
文帝禮髙年九十者一子不事八十者二算不事募民¶
守塞皆賜髙爵復其家(令民入粟至五/大夫乃復一人)西邉北邉之郡¶
雖有長爵不輕得復¶
三年幸太原復晉陽中都民三嵗租¶
四年復諸劉有屬籍者家無所與¶
景帝遺詔出宫人歸其家復終身¶
武帝建元元年民年八十復二算九十復甲卒　又詔¶
民年九十以上已有受鬻法(給米粟為糜/鬻之六反)為復子若孫¶
<pb:KR2m0009_WYG_013-34b>¶
令得身率妻妾遂其供養之事¶
武帝為博士官置弟子五十人復其身登禮中嶽以山¶
下户凡三百封崇髙為之奉邑獨給祠復無有所與府¶
庫並虚乃募民能入奴婢者得以終身復桑𢎞羊請令¶
民入粟甘泉各有差以復終身時兵革数動民多買復¶
及五大夫千夫調發之士益鮮¶
宣帝地節二年詔博陸侯功徳茂盛復其後世世毋有¶
所與功如蕭相國¶
<pb:KR2m0009_WYG_013-35a>¶
地節三年詔流民還歸者且勿算事¶
地節四年詔有大父母喪者勿徭事使得送終盡子道¶
元康元年復髙皇帝功臣絳侯周勃等百三十六人家¶
子孫令奉祭祀世世勿絶其毋嗣者復其次¶
元帝好儒能通一經者復数年以用度不足更為設員¶
千人¶
永光三年用度不足民多復除無以給中外徭&KR0229;¶
世祖建武五年詔復濟陽二年徭&KR0229;(帝生於濟/陽故復之)¶
<pb:KR2m0009_WYG_013-35b>¶
十九年幸汝南南頓縣賜吏人復南頓歳租一嵗¶
　父老叩頭言願賜復十年帝曰天下重器常恐不任¶
　日復一日安敢遠期十年乎吏人又言陛下實惜之¶
　何言謙也帝大笑復増一嵗¶
二十年復濟陽縣徭役六嵗¶
三十年復濟陽縣徭&KR0229;一嵗¶
明帝永平五年常山三老言上生於元氏願䝉優復詔¶
曰豐沛濟陽受命所由加恩報徳適其宜也今永平之¶
<pb:KR2m0009_WYG_013-36a>¶
政百姓怨結而吏人求復令人愧笑重逆此縣之拳拳¶
其復元氏田租更賦六嵗勞賜縣掾史及門䦨走卒¶
桓帝永康元年復博陵河間二郡比豐沛¶
靈帝光和六年復長陵縣比豐沛¶
　　徐氏曰按漢之有復除猶周官之有施舍皆除其¶
　　賦役之謂也然西京時或以從軍或以三老或以¶
　　孝悌力田或以明經或以博士弟子或以功臣後¶
　　以至民産子者大父母父母之年髙者給崇髙之¶
<pb:KR2m0009_WYG_013-36b>¶
　　祠者莫不得復其間美意至多至東都所復不過¶
　　濟陽元氏南頓数邑為天子之私恩矣¶
　　按周官及禮記所載周家復除之法除其征&KR0229;而¶
　　已至漢則并賦稅除之豈漢之法優於周乎曰非¶
　　也盖賦税出於田而周人之田則皆受之於官其¶
　　在復除之例者如所謂貴者賢者能者服公事者即¶
　　公卿大夫以及庻人在官之流皆受公田之禄以¶
　　代耕未嘗予之田而使之躬耕者也所謂老者疾¶
<pb:KR2m0009_WYG_013-37a>¶
　　者則不能耕而不復給以田且仰常餼於官者也¶
　　所謂新氓之遷徙者則是未及授以田者也此數¶
　　色之人既元無田則何有於賦税故只除其征役¶
　　至漢則田在民間官不執授受之柄亦無復應受¶
　　與不應受之法矣故在復除之例者並除其賦&KR0229;¶
　　也然漢以後則官户之有䕃至單丁或老疾者除¶
　　其&KR0229;則有之亦不復聞有除税之事矣¶
魏黄初元年之後始開太學至太和青龍中中外多事¶
<pb:KR2m0009_WYG_013-37b>¶
人懐避就雖性非解學多求詣太學諸生有千數而諸¶
博士率皆麄疎無以教弟子弟子夲亦避役竟無能習¶
學冬来春去嵗嵗如是¶
　王褒門人為夲縣所役求褒為属褒曰卿學不足以¶
　庇身吾徳薄不足以䕃卿属之何益且吾不捉筆已¶
　四十年乃歩擔乾飯兒負鹽豉門徒從者千餘人安¶
　邱令以為見已整衣出迎之於門褒乃下道至土牛¶
　磬揖而立云門生為縣所役故来送别執手涕泣而¶
<pb:KR2m0009_WYG_013-38a>¶
　去令即放遣諸生¶
唐制太皇太后皇太后皇后緦麻以上親内命婦一品¶
以上親郡王及五品以上祖父兄弟職事勲官三品以¶
上有封者若縣男父子國子太學四門學生俊士孝子¶
順孫義夫節婦同籍者皆免課役凡主户内有課口者¶
為課户若老及廢疾篤疾寡妻妾部曲客女奴婢及視¶
九品以上官不課四夷降户附以寛鄉給復十年奴婢¶
縱為良人給復三年&KR0229;外蕃人一年還者給復三年二¶
<pb:KR2m0009_WYG_013-38b>¶
年者給復四年三年給復五年又詔諸宗姓未有職任¶
者不在徭&KR0229;之限¶
元宗初立求治蠲徭役者給蠲符以流外及九品京官¶
為蠲使嵗再遣之¶
　白履忠召拜朝散大夫乞還吴兢謂之曰子素貧不¶
　霑斗米匹帛雖得五品何益履忠曰往契丹入冦家¶
　取排門夫吾以讀書縣為免今終身髙卧寛徭&KR0229;豈¶
　易得哉¶
<pb:KR2m0009_WYG_013-39a>¶
唐制諸司捉錢户皆給牒蠲免徭&KR0229;(詳見雜/征𣙜門)¶
宋真宗皇帝乾興元年臣僚上言官勢户及將校衙前¶
占田避役之害(見差/&KR0229;門)¶
仁宗時初官八品已下死者子孫&KR0229;同編户詔特蠲之¶
民避&KR0229;者或竄名浮圗籍號為出家趙州至千餘人州¶
以為言遂詔出家者須落髪為僧乃可免役¶
神宗熙寕二年頒募&KR0229;法於天下詔崇奉聖祖及祖宗¶
陵寢神御寺院宫觀免納&KR0229;錢¶
<pb:KR2m0009_WYG_013-39b>¶
諸旌表門閭有敇書及前代子孫於法有䕃者所出&KR0229;¶
錢依官户法賜號處士非因技授者凖此¶
　　按自熙寧助&KR0229;之法既行凡品官形勢以至僧道¶
　　單丁該免役之科者皆等第輸錢無所謂復除矣¶
　　然數者之輸錢輕重不等其詳見户&KR0229;門兹更不¶
　　備録¶
　中興以後差&KR0229;之法品官限田有制死亡子孫減半¶
　䕃盡差&KR0229;同編户(詳並見/户&KR0229;門)¶
<pb:KR2m0009_WYG_013-40a>¶
　¶
　¶
　¶
　¶
　¶
　¶
　¶
　¶
<pb:KR2m0009_WYG_013-40b>¶
　¶
　¶
　¶
　¶
　¶
　¶
　¶
　文獻通考卷十三¶
