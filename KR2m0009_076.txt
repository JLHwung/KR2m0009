# -*- mode: mandoku-view; -*-
#+TITLE: 文獻通考
#+DATE: 2015-08-24 22:49:33.640678
#+PROPERTY: ID KR2m0009
#+PROPERTY: BASEEDITION WYG    
#+PROPERTY: JUAN 卷七十六
<pb:KR2m0009_WYG_076-1a>¶
欽定四庫全書¶
　文獻通考卷七十六¶
　　鄱　陽　馬　端　臨　貴　與　著¶
　郊社考¶
　　祀后土¶
夏以五月祭地祗¶
殷以六月祭地祗¶
周制夏日禮地祗於方丘(曲禮天子祭天地疏曰地神/有二歲有二祭夏至之日祭)¶
<pb:KR2m0009_WYG_076-1b>¶
(崑崙之神於方澤一也夏正之月祭神州地祗於北郊/二也或云建申之月祭之與郊天相對又曰知方嶽之)¶
(神是崑崙者按地統書括地象云地中央曰崑崙又云/其東南方五千里曰神州以此言之崑崙在西北别統)¶
(四方九州其神州者是崑崙東南一州耳於一州中更/分為九州則禹貢之九州是也其配地之神孝經緯既)¶
(云后稷為天地之主則后稷配天南郊又配地北郊則/周人以嚳配圜丘亦當配方澤也  張騫贊班固曰禹)¶
(本紀言河出崑崙崑崙高二千五百里餘日月所相避/隠為光明也自張騫使大夏之後窮河源惡睹所謂崑)¶
(崙者乎故言九州山川尚書近之矣至禹本紀山經所/有放哉  左傳凡祀啓蟄而郊疏曰鄭元注書多用䜟)¶
(緯言地祗有二有崑崙之神又有神州之神唯鄭元立/為此議而先儒悉不然故王肅作聖證論引羣書以證)¶
(之/)以黃琮禮地(禮謂始告神時薦於神座禮地以夏至/謂神在崑崙者也禮神者必象其𩔖琮)¶
<pb:KR2m0009_WYG_076-2a>¶
(八方象地是疏曰云琮八方以象地者天圓以對地方/地有四方  八方也易云天元而地黃今地用黃琮隨)¶
(地/色)牲幣放其器之色(注疏見祀天禮/已上禮地玊幣)　兩圭有邸以祀¶
地(両圭者以象地數二也僢而同邸祀地謂北郊神州/之神  僢昌絹反  疏曰云僢而同邸者按王制注)¶
(臥則僢彼謂兩足相向此兩圭亦両足同邸是足相向/之義故以僢言之則上四圭同邸者亦是各自兩足相)¶
(向但就此両足相向而言之也地春官典瑞有楊氏曰/玊人之事両圭五寸有邸以祀  即此兩圭  邸以祀)¶
(地者也義與四圭有邸以祀天同又按黃琮以禮地兩/圭以自執亦如植璧秉珪之謂鄭氏並謂之禮地又強)¶
(分崑崙神州為二以當之非也祀政和四年禮制局言/始則求神而禮之終則正祭而  焉大宗伯以黃琮禮)¶
(地蓋施於求神之時也與大司樂以凾鍾為宮至地祗/皆出可得而禮同矣典瑞兩圭有邸以祀地蓋施於薦)¶
<pb:KR2m0009_WYG_076-2b>¶
(獻之時與大司樂奏太蔟歌應鐘舞咸池以祭地同矣/鄭氏乃謂以黃琮禮地神之在崑崙者両圭有邸以祀)¶
(地祗於北郊神州之神且黄琮両圭有邸周官特言禮/地祀地而已初無崑崙神州之别鄭氏之説本於䜟緯)¶
(之書前輩如長孫無忌輩固嘗辨其非矣此義/與徐邈不同姑兩存之  已上祭地所執之玉)　蒲越¶
藁鞂　器用陶匏(並詳見祀天禮/已上祭地席器)　祭地之牛角繭栗¶
　陰祀用黝牲毛之(陰祀祭地北郊及社稷也黝讀為/幽黒也毛之取純毛也  地官牧)¶
(人地已上/祭  之牲)　天子為籍千畝以事天地社稷以為醴酪¶
齊盛(籍在亦反酪音洛齊音/咨  籍田也  祭義)　酒正以法共五齊三酒¶
以實八罇大祭三貳(齊才細反禮三貳三益副之也/并見祀天    已上齊盛酒齊)¶
<pb:KR2m0009_WYG_076-3a>¶
玉路鍚樊纓十有再就建太常十有二斿以祀(鍚音陽/樊歩干)¶
(反斿/音留)大馭掌馭玉路以祀　節服氏衮冕六人維王之¶
太常(並詳見祀天禮/  已上車旗)　大司樂大合樂分樂乃奏太蔟¶
歌應鍾舞咸池以祭地示　凡六樂者一變而致羽物¶
及川澤之示再變而致臝物及山林之示三變而致鱗¶
物及邱陵之示四變而致毛物及墳衍之示五變而致¶
介物及土示　凡樂函鍾為宮太蔟為角姑洗為徵南¶
呂為羽靈鼓靈鼗孫竹之管空桑之琴瑟咸池之舞夏¶
<pb:KR2m0009_WYG_076-3b>¶
日至於澤中之方丘奏之若樂八變則地示皆出可得¶
而禮矣(疏曰禮地祇必於夏至之日者以地是陰夏至/一陰生是以還於陰生之日祭之也  注疏詳)¶
(樂/考)　鼓人以靈鼓鼓社祭(靈鼓六面鼓也社祭祭土神/地之道  已上祭地之樂)¶
　　右祭地禮物樂舞¶
前期十日(自此以後並/如祀天禮)祭之日(通典云其日王立於方/丘東南西面乃奏函鍾)¶
(為宮以下之樂以致其神訖王又親牽牲取血并玉瘞/之以求神謂之二始天地之祭惟圜丘方丘備此二始)¶
(謂圜丘之先奏圜鍾為宮之樂次燎牲及玉幣也方丘/則先奏函鍾為宮之樂次則瘞埋血及玉幣二者在正)¶
(祭之前故云二始瘞元豐元年九月陳襄等議陰祀自/血起請北郊先行  血之禮俟薦獻禮畢即瘞牲幣之)¶
<pb:KR2m0009_WYG_076-4a>¶
(屬則始終之禮備/詳見祀天燔柴條)瘞埋於泰折(折之設反牲疏曰瘞埋/謂瘞繒埋  也祭法)¶
(爾雅曰祭/地曰瘞埋)太宰贊玉幣爵(注見祀天禮郊特牲酒疏曰/夏至祭方澤之禮齊  獻數)¶
(與圜丘同瓦通典云尸前既置玉幣等訖次則王以匏/片為爵酌  甒之泛齊以獻尸謂之朝踐所謂陶匏象)¶
(天地之性次大宗伯亦以匏爵酌醴齊攝王后之獻凡/二獻也次薦熟於神座前畢王更以匏爵酌盎齊以獻)¶
(尸大宗伯以匏爵酌醍齊以亞之所謂饋食之獻凡四/獻也尸乃食訖王更酌朝踐之泛齊以酳尸所謂朝獻)¶
(大宗伯次酌饋食之醍齊以亞之所謂再獻凡六獻也/次諸臣為賔酌沈齊以獻尸凡七獻也王毎獻酒皆作)¶
(樂一/終)大宗伯奉齍(注疏見/祀天禮)大司徒奉牛牲(注疏見/祀天禮)¶
　　右祭地禮始終之序¶
<pb:KR2m0009_WYG_076-4b>¶
　　陳氏禮書曰周禮或言大示或言地示或言土示¶
　　蓋大示則地之大者地示則凡地之示與焉土示¶
　　則五土之示而已禮記言兆於南郊就陽位也南¶
　　郊祀天則北郊祀地矣祀天就陽位則祭地就隂¶
　　位矣大宗伯以黄琮禮地牲幣各放其器之色而¶
　　牧人隂祀用黝牲則牲有不同也典瑞兩圭有邸¶
　　以祀地則玊有不同也大司樂奏太蔟歌應鍾以¶
　　祀地示凡樂函鍾為宮若樂八變地示皆出則樂¶
<pb:KR2m0009_WYG_076-5a>¶
　　有不同也蓋先王之於神示求之然後禮禮之然¶
　　後祀函鍾為宮求之之樂也太蔟應鍾祀之之樂¶
　　也若夫玊之黄琮兩圭牲幣之黄黒蓋祭有不一¶
　　而牲幣器亦從而異也鄭氏之徒謂夏至於方丘¶
　　之上祭崑崙之示七月於泰折之壇祭神州之示¶
　　此惑於䜟緯之説不可考也凡以神仕者以冬至¶
　　致天神人鬽以夏日至致地示物鬽致天神而人¶
　　鬽與之者荀卿所謂郊則并百王於上天而祭之¶
<pb:KR2m0009_WYG_076-5b>¶
　　是也郊天合百王則郊地合物鬽宜矣鄭氏謂致¶
　　人鬽於祖廟致物鬽於壇墠蓋用祭天地之明日¶
　　於經無據¶
　　又曰古者正祭有常數非正祭者無常時故歲祭¶
　　天者四詩序曰春夏祈穀于上帝又曰豐年秋冬¶
　　報則春祈穀左氏所謂啓蟄而郊是也夏祈穀所¶
　　謂龍見而雩是也秋報月令所謂季秋大享帝是¶
　　也冬報周禮所謂冬日至於地上之圜丘是也凡¶
<pb:KR2m0009_WYG_076-6a>¶
　　此正祭也旅𩔖造禱祠之屬非正祭也祭地之禮¶
　　周禮所謂夏日至於澤中之方丘正祭也禱祠之¶
　　屬非正祭也然先王親地有社存焉禮曰享帝於¶
　　郊祀社於國又曰郊所以明天道社所以申地道¶
　　又曰郊社所以事上帝又曰明乎郊社之義或以¶
　　社對帝或以社對郊則祭社乃所以親地也大宗¶
　　伯以血祭社稷又曰大封先告后土太祝大師大¶
　　會同宜於社又曰建邦國先告后土則后土非社¶
<pb:KR2m0009_WYG_076-6b>¶
　　矣鄭氏釋大宗伯謂后土土神黎所食者釋月令¶
　　謂后土黎也釋太祝謂后土社神也既曰土神又¶
　　曰社神是両之也書曰敢昭告于皇天后土左氏¶
　　曰君戴皇天而履后土漢武帝祠后土於汾隂宣¶
　　帝祠后土於河東而宋梁之時祠地皆謂之后土¶
　　則古者亦命地示為后土矣然周禮有大示有地¶
　　示有土示又有后土則所謂后土者非地示也¶
　　朱子曰周禮有圜丘方澤之説後来人却只説社¶
<pb:KR2m0009_WYG_076-7a>¶
　　便是后土見於書傳言郊社多矣某看来也自有¶
　　方澤之祭¶
　　楊氏曰愚按大司樂奏太蔟歌應鍾舞咸池以祭¶
　　地示鄭注云地示所祭於北郊及社稷牧人陰祀¶
　　用黝牲毛之鄭注云陰祀祭地北郊及社稷夫祭¶
　　地惟有夏至北郊方澤之禮此外則有社祭亦祭¶
　　地也鄭氏亦既知之矣及注曲禮天子祭天地大¶
　　宗伯黄琮禮地典瑞兩圭祀地又云地神有二歲¶
<pb:KR2m0009_WYG_076-7b>¶
　　有二祭夏至祭崑崙之神於方澤夏正祭神州之¶
　　神於北郊何也蓋祭地惟北郊及社稷此三代之¶
　　正禮而釋經之正説鄭氏所不能違也有崑崙又¶
　　有神州有方澤又有北郊析一事以為二事此則¶
　　惑於緯書而牽合聖經以文之也知有正禮而又¶
　　汨之以緯書甚矣其惑也¶
　　右以上所述祀地禮文係信齋楊氏祭禮據經文¶
　　所載條為始終之序如通典則依鄭氏注以方丘¶
<pb:KR2m0009_WYG_076-8a>¶
　　為祭崑崙之神丘在國之北禮神之玉以黄琮牲¶
　　用黄犢幣用黄繒(所謂各如/其器之色)王及尸同服大裘配¶
　　以后稷(服與配經文不載注家以為同/祭天之禮故服大裘配后稷)其樂則大¶
　　司樂之函鍾為宮云云至八變則地祗皆出可得¶
　　而禮是也神州地祗則為壇於北郊名泰折玉用¶
　　兩圭五寸有邸牲用黝犢(陰祀用/黝牲)幣用黒繒(幣經/無文)¶
　　(據牲用黑知/當從其色)配亦以后稷其樂則奏太蔟歌應鍾¶
　　舞咸池以祭地示是也按鄭氏觧經於天地之祀¶
<pb:KR2m0009_WYG_076-8b>¶
　　皆分而為二是有二天二地矣然古人祀天之禮¶
　　郊與明堂本二處所配之祖又不同則因宗祀文¶
　　王於眀堂以配上帝一語而指其帝為五精之神¶
　　感生之帝猶云可也至於祭地則經文所載惟方¶
　　澤而已乃以為此所祀者崑崙而又有神州則祭¶
　　之於北郊蓋北郊之名亦出緯書(孝經緯祭地/示於北郊)禮¶
　　經所不載於是又因祭法有泰折之語而以為泰¶
　　折即北郊又非方澤也其支離不通彌甚矣¶
<pb:KR2m0009_WYG_076-9a>¶
秦始皇帝即位三年祠八神二曰地主祠泰山梁父蓋¶
天好陰祠之必於高山之下畤命曰畤地貴陽祭之必¶
於澤中圜丘云¶
漢武帝元狩二年天子郊雍曰今上帝親郊而后土無¶
祀則禮不答也有司與太史令談祠官寛舒議天地牲¶
角繭栗今陛下親祠后土后土宜於澤中圜丘為五壇¶
壇一黄犢牢具已祠盡瘞而從祠衣上黄(侍祠之人/著黄衣)於¶
是天子東幸汾隂汾陽男子公孫滂洋等見汾旁有光¶
<pb:KR2m0009_WYG_076-9b>¶
如絳上遂立后土祠於汾陰脽上如寛舒等議上親望¶
拜如上帝禮¶
　漢舊儀祭地河東汾陰后土宮宮曲入河古之祭地¶
　澤中方丘也禮儀如祭天名泰一旦丘¶
宣帝神爵元年上幸河東祠后土¶
五鳳三年上幸河東祠后土¶
元帝即位遵舊儀間歲郊泰畤東至河東祠后土¶
成帝初即位丞相匡衡御史大夫張譚等奏請罷雍畤¶
<pb:KR2m0009_WYG_076-10a>¶
甘泉汾隂后土祠於長安立南北郊從之(詳見郊/祀門)¶
建始二年正月辛丑上始祠后土於北郊¶
永始三年復汾隂后土祠¶
四年上幸河東祠后土¶
元延二年幸河東祠后土¶
四年及綏和二年並幸河東祠后土¶
二年上崩乃復長安南北郊¶
哀帝即位寢疾復甘泉泰畤汾隂后土祠¶
<pb:KR2m0009_WYG_076-10b>¶
平帝時王莽奏罷甘泉泰畤復長安南北郊又奏以天¶
地合祭以孟春正月上辛若丁天子親合祀天地於南¶
郊以高帝高后配夏日至使有司奉祭北郊以高后配¶
(詳見郊/祀門)¶
光武建武二年制郊兆於雒陽城南七里采元始中故¶
事合祀天地¶
中元元年營北郊於洛陽城北四里為方壇四陛遷呂¶
太后於園上薄太后尊號曰高皇后配地祗郊¶
<pb:KR2m0009_WYG_076-11a>¶
二年正月郊别祀地祗位南面西上高皇后配西面北¶
上皆在壇上地禮羣神從食皆在壇下如元始故事(嶽/瀆)¶
(位見山/川門)地祗高皇后用犢各一頭五嶽共牛一頭四海¶
四瀆共牛一頭羣神共二頭奏樂亦如南郊既送神瘞¶
俎實於壇北¶
魏明帝景初元年詔祀方丘所祭曰皇皇后地以舜妃¶
伊氏配北郊所祭曰皇地之祗以武宣后配¶
　時高堂隆上表云古来娥英姜姒盛德之妃未聞配¶
<pb:KR2m0009_WYG_076-11b>¶
　食於郊者也漢文初祭地祇於渭陽(西漢武帝時始/立汾隂后土於)¶
　(汾隂亦以高帝配祠孝文/時無祭地祠於渭陽事)以高帝配孝武立后土宜¶
　依古典以武皇配天地¶
　　按鄭康成分圜丘與南郊為二方澤與北郊為二¶
　　而所祀天地亦各有二名曹魏郊祀遵用其説然¶
　　鄭説祀天則有昊天有五帝而魏圜丘所祀曰皇¶
　　皇帝天南郊所祀曰皇天之神鄭説祀地則有崑¶
　　崙有神州而魏方澤所祀曰皇皇后地北郊所祀¶
<pb:KR2m0009_WYG_076-12a>¶
　　曰皇地之祗徃徃見靈威仰及崑崙等名不雅馴¶
　　故有以易之然不知皇天之與天神后地之與地¶
　　祗果可分而為二乎可笑也¶
晉武帝泰始二年定郊祀地郊先后配是年并圜方二¶
丘於南北郊更脩壇兆其二至之祀合於二郊(時從有/司議云)¶
(古者郊/丘不異)十一月庚寅帝親祠於南郊自後方澤不别立¶
元帝太興二年北郊未立地祇共在天郊¶
明帝太寜三年詔立北郊未及建而帝崩¶
<pb:KR2m0009_WYG_076-12b>¶
成帝咸和八年於覆舟山南立地郊以宣穆張皇后配¶
五嶽四望四海四瀆五湖諸山江等凡四十四神及諸¶
小山從祀(此依魏氏故/事非晉舊也)¶
　時将北郊太常顧和表按後漢光武正月辛未始建¶
　北郊此則與南郊同月於是從和議¶
　郊廟牲幣璧玊之色雖有成文秦代多以駵駒漢則¶
　但云犢未辨其色江左南北同用元牲¶
　晉地郊享神歌一首　祠享天地五神迎送歌見郊¶
<pb:KR2m0009_WYG_076-13a>¶
　祀門¶
宋武帝永初二年親祀南北郊¶
孝武帝大明三年移北郊於鍾山北原道西與南郊相¶
對後還舊處¶
　初晉始置於覆舟山南至於此移之廢帝以舊地吉¶
　祥復之¶
齊高祖建元二年正月次辛祀北郊犧牲之色因舊不¶
改而無配(用王/儉議)¶
<pb:KR2m0009_WYG_076-13b>¶
武帝永明三年議郊祀用正月次辛瘞后土御並親奉¶
車服之儀率遵漢制出以法駕衮冕(用次辛之義/已注天郊)¶
梁武帝制北郊為壇於國之北(壇上方十丈下方十二/丈高一丈四面各一陛)¶
(其為外/壝再重)常與南郊間歲正月上辛祀后土於壇上以徳¶
后配禮以黄琮五官先農五嶽及國内山川皆從祀地¶
攢題曰后地座用上和香(以地於人親/宜加雜馥)省除四望座(博/士)¶
(明山賔議北郊有嶽鎮海瀆之座/而又有四望座疑重遂省四望座)松江浙江五湖鍾山¶
白石山並留之如故帝行一獻之禮¶
<pb:KR2m0009_WYG_076-14a>¶
　梁北郊迎神諴雅一曲三言　送神諴雅一曲四言¶
　　皇帝初獻奏登歌二曲四言¶
陳武帝受禪亦以間歲正月上辛用特牛一祀於北郊¶
以皇妣昭后配¶
文帝天嘉中改以德皇帝配¶
宣帝即位以郊壇卑下更増廣之(祠部郎中王元規議/舊壇上徑廣九丈三)¶
(尺請加七尺以則地義下徑廣十五丈取三分/益一髙丈五寸請加尺五寸取二倍漢家之數)¶
後魏道武帝即位二年癸亥瘞地於北郊以神元竇皇¶
<pb:KR2m0009_WYG_076-14b>¶
后配壇兆制同南郊五嶽名山在中壝内四瀆大川於¶
外壝内后土神元后共用元牡一玊用兩圭有邸幣用¶
束帛五嶽等共牛一祭畢瘞牲體於壇北亥地其後夏¶
至祭地於方澤用牲幣之屬與二郊同¶
北齊制三年一祭以夏日至禘崑崙皇地祇於方澤以¶
武徳皇后配為壇在國北郊(壇廣輪四十尺高四尺面/各一陛其外為三壝相去)¶
(廣狹同圜丘壝外大營廣輪三百二十歩餘如圜/丘又為瘞坎於壇之壬地中壝之外廣深丈二尺)禮以¶
黄琮束帛神州社稷天下山水並從祀用牲十二犧同¶
<pb:KR2m0009_WYG_076-15a>¶
圜丘¶
後周祭后土地祇於國北郊六里為壇(壇一成八方下/崇一丈方六丈)¶
(八尺上崇五尺方四丈方各一陛毎尺/一級其壝八面徑百二十歩内壝半之)以神農配牲以¶
其方之色神州壇在其右以獻侯莫那配焉(崇一丈方/四丈其壇)¶
(如方丘莫那則周文帝之逺/祖自隂山南徙始居遼西)¶
隋因(周/)制夏日至祭皇地祇於宮城北郊十四里為方¶
壇(其丘再成成高五尺下成方/十丈上成方五丈成則重也)以太祖武元配神州迎¶
州冀州戎州拾州柱州宮州咸州揚州其九州山林川¶
<pb:KR2m0009_WYG_076-15b>¶
澤邱陵墳衍原隰皆從祀(地祇及配帝在壇上神州九/州神座於壇第二等八陛之)¶
(間神州東南方迎州南方冀州戎州西南方拾州西方/柱州西北方宮州咸州東北方揚州東南方九州山海)¶
(以下各依方面八陛之間唯冀州山/林川澤邱陵墳衍於壇之南少西)地祇配帝等牲用¶
黄犢二神州以下用方色犢一九州山海墳衍等加羊¶
豕各九孟冬祭神州於北郊亦以太祖武元配牲用犢¶
二凡大祀養牲在滌九旬(昊天五帝日月星地/祇神州宗廟社稷)中祀三¶
旬(星辰五/祀四望)小祀一旬(司中司命風師/雨師諸星山川)其牲方色難備者¶
聽以純色代之¶
<pb:KR2m0009_WYG_076-16a>¶
煬帝大業元年孟冬祀神州改以高祖文帝配¶
　北齊後周隋北郊迎送神等歌詞同南郊¶
唐制夏日至祭皇地祇於宮城之北郊十四里為方丘¶
壇因隋制以景帝配神州五方嶽鎮海瀆山林川澤邱¶
陵墳衍原隰皆從祀(地祇配帝在壇上神州在壇第二/等五嶽以下三十七座於壇下外)¶
(壝之内邱陵等/三十座於壝外)地祇及配帝牲用黄犢二神州用黝犢¶
一嶽鎮以下加羊豕各五孟冬祭神州於北郊景帝配¶
牲用黝犢二¶
<pb:KR2m0009_WYG_076-16b>¶
太宗貞觀時奉高祖配地郊¶
　中書令房元齡與禮官議以為禮有益於人則祀之¶
　神州者國之所托餘八州則義不相及近代通祭九¶
　州今除餘州等八座唯祭皇地祇及神州以正祀典¶
高宗永徽中廢神州之祀¶
　禮部尚書許敬宗議方丘祭地之外别有神州謂之¶
　北郊分地為二既無典據理又不通請合於一祀以¶
　符古義仍並循附式令永垂後則可之¶
<pb:KR2m0009_WYG_076-17a>¶
乾封初詔依舊祀神州皇地祇壇依舊於渭水北安置¶
　奉常博士陸遵等議北郊之月古無明文漢光武正¶
　月辛未始建北郊東晉成帝元和中議北郊用正月¶
　皆無指據武德来禮令即用十月為是隂用事故於¶
　此時祭之請依舊十月致祭從之¶
武后天冊萬歲元年親享南郊始合祭天地¶
睿宗景雲三年将祀南郊有司請設皇地祇位¶
　諫議大夫賈曾上表曰謹按傳曰大祭曰禘然則郊¶
<pb:KR2m0009_WYG_076-17b>¶
　之與廟俱有禘祭禘廟則祖宗之主俱合於太祖之¶
　廟禘郊則地祇羣望俱合於圜丘以始祖配享禮大¶
　傳曰不王不禘故知王者受命必行禘禮虞書曰月¶
　正元日舜格于文祖肆類于上帝禋于六宗秩于山¶
　川徧于羣神此則受命而行禘禮者也言格于文祖¶
　則餘廟可知矣言𩔖于上帝則地祇之合可知矣且¶
　山川之祀皆屬於地羣望尚徧况地祇乎三輔故事¶
　漢祭圜丘儀上帝位正南面后土位亦南面而少東¶
<pb:KR2m0009_WYG_076-18a>¶
　伏惟陛下自臨宸極未親郊祭今之南郊正當禘禮¶
　固宜合祀天地咸秩百神豈可使地祇無位未從禘¶
　享今請備設皇地祇并從祀等座則禮得稽古義合¶
　縁情制令宰相召禮官詳議可否禮官國子祭酒褚¶
　無量司業郭山惲等咸依曽奏其事竟寢¶
開元十一年上将還西京便幸并州兵部尚書張説進¶
言曰陛下今因行幸路由河東有漢武后土之祠此禮¶
乆闕歴代莫能行之願陛下紹斯墜典以為三農祈穀¶
<pb:KR2m0009_WYG_076-18b>¶
此誠萬姓之福至十二年二月二十二日祠后土於汾¶
陰脽上太史奏榮光出河休氣四塞祥風繞壇日揚其¶
光(初有司奏脩壇掘地獲古銅鼎二其大者容四升小/者容一升色皆青又獲古甎長九寸有篆書千秋萬)¶
(歳字及長樂未央字又有赤兎見於壇側舊祠堂為婦/人塐像則天時移河西梁山神塐像就祠中配焉至十)¶
(一年有司遷梁山神像於祠外之别室焉兼以中書令/張嘉貞為壇塲使将作少監張景為壇場副使張説為)¶
(禮儀/使)¶
二十年車駕欲幸太原中書令蕭嵩上言云十一年親¶
祀后土為蒼生祈穀自是神明昭祐累年豊登有祈必¶
<pb:KR2m0009_WYG_076-19a>¶
報禮之大者且漢武親祠脽上前後數四伏請准舊事¶
至后土行報賽之禮上從之至十一月二十一日祀后¶
土於脽上其文曰恭惟坤元道昭品物廣大茂育暢於¶
生成庶憑休和惠及黎獻博厚之位粤在汾陰肅恭時¶
廵用昭舊典敬以琮幣犧牲粢盛庶品備兹瘞禮式展¶
誠慤睿宗皇帝配神作主禮畢令所司刋石於祠所(上/自)¶
(為/文)¶
二十一年詔夏日至祀皇地祇於方丘以高祖配立冬¶
<pb:KR2m0009_WYG_076-19b>¶
祭神州於北郊以太宗配¶
天寳五載詔皇王之典聿修於百代郊祭之義允屬於¶
三靈聖人既因時以制宜王者亦縁情以革禮且尊莫¶
大於天地禮莫崇於祖宗嚴配昭升豈宜異數今烝嘗¶
之獻既著於常式南北之郊未展於時享自今已後毎¶
載四時孟月先擇吉日祭昊天上帝其皇地祇合祭以¶
次日祭九宮壇令宰臣行禮奠祭務崇蠲潔稱朕意焉¶
　唐開元禮¶
<pb:KR2m0009_WYG_076-20a>¶
夏日至祭皇地祇於方丘壇上以髙祖神堯皇帝配座¶
(毎座籩豆各十二簠簋/㽅俎各一都七十二座)祭神州地祇於壇第一等(籩豆/各四)¶
(餘如/上也)祭五嶽四鎮四海四瀆五山五川五林五澤五邱¶
五陵五墳五衍五原五隰於内壝之外各依方面(毎座/籩豆)¶
(各一簠簋俎各一/皆准舊禮為定)立冬後祭神州地祇於北郊以太宗¶
文武聖皇帝配座(毎座籩豆各十二/簠簋㽅俎各一也)¶
舊樂用姑洗三成准周禮云函鍾之均八變則地祇皆¶
出可得而禮鄭元云祭地有二一是大地崑崙為皇地¶
<pb:KR2m0009_WYG_076-20b>¶
祇則宗伯黄琮所祭者二是帝王封域内之神州則両¶
珪有邸所祭者國家後禮則不立神州之祀今依前禮¶
為定既曰地祇其樂合用函鍾之均八變¶
　　皇帝夏日至祭方丘儀(后土同孟冬祭神州及攝/事並同)¶
　　　齋戒¶
前祭七日戒誓皇帝服衮冕前祭二日太尉告高祖神¶
堯皇帝廟如常告之儀(告以配/神作主)孟冬祭神州則告太宗¶
文武聖皇帝廟餘並如圜丘之儀¶
<pb:KR2m0009_WYG_076-21a>¶
　　　陳設¶
前祭三日尚舍直長施大次於外壝東門之外道北南¶
向(攝事衞尉設祭官公卿已下/次於東壝外道南北向西上)尚舍奉御鋪御座衞尉¶
設文武侍臣次於大次之後文官在左武官在右俱南¶
向設祭官次於東壝之外道南北向西上三師於南壝¶
之外道東諸王於三師之南俱西向北上文官九品以¶
上於祭官之東北向西上介公酅公於南壝之外道西¶
東向諸州使人東方南方於諸王東南西向西方北方¶
<pb:KR2m0009_WYG_076-21b>¶
於介公&KR0566;公西南東向皆北上諸國之客東方南方於¶
諸州使人之南西向西方北方於諸州使人之南東向¶
皆北上武官三品以下七品以上於西壝之外道南北¶
向東上(其褒聖侯於文官三品之下/攝事無御座以下至此儀)設陳饌幔於内壝¶
東門西門之外道北南向(壇上及神州東方南方之饌/陳於東門外西向西方北方)¶
(之饌陳於西門外東/向神州無西門之饌)前祭二日太樂令設宮懸之樂於¶
壇南内壝之外樹靈鼓於北懸之内道之左右餘如圜¶
丘儀又為瘞塪於壇之壬地内壝之外方深取足容物¶
<pb:KR2m0009_WYG_076-22a>¶
南出陛前祭一日奉禮設御位(攝事無/御位)於壇之東南西¶
向設望瘞位於壇西南當瘞埳北向設祭官公卿位於¶
内壝東門之外道南分獻官於公卿之南執事者位於¶
其後毎等異位俱重行西向北上設御史位於壇上正¶
位於東南隅西向副位西南隅東向設奉禮位於樂懸¶
東北贊者二人在南差退俱西向北上設奉禮贊者位¶
於瘞埳西南東向南上設協律郎位於壇上南陛之西¶
東向設太樂令位於北懸之間當壇北向設從祭之官¶
<pb:KR2m0009_WYG_076-22b>¶
三師位於懸南道東諸王位於三師之東俱北向西上¶
介公酅公位於道西北向東上文官從一品以下九品¶
以上位於執事之南毎等異位重行西向武官三品以¶
下九品以上位於西方當文官毎等異位重行東向皆¶
北上諸州使人位東方南方於諸王東南重行北面西¶
上西方北方於介公酅公西南重行北面東上設諸國¶
客使位於内壝南門之外東方南方於諸州使人之東¶
毎國異位重行北面西上西方北方於諸州使人之西¶
<pb:KR2m0009_WYG_076-23a>¶
毎國異位重行北面東上(攝事無三師/以下至此儀)設門外位祭官¶
公卿以下皆於東壝之外道南毎等異位重行北面西¶
上三師位於南壝之外道東諸王於三師之南俱西向¶
介公酅公於道西東向皆北上文官從一品以下九品¶
以上位於東壝之外祭官之南毎等異位重行北向西¶
上武官三品以下九品以上位於西壝之外道南毎等¶
異位重行北面東上諸州使人位東方南方於諸王東¶
南重行西面西方北方於介公酅公西南重行東面俱¶
<pb:KR2m0009_WYG_076-23b>¶
北上設諸國客位東方南方於諸州使人之南毎國異¶
位重行西面西方北方於諸州使人之南毎國異位重¶
行東面皆北上(攝事無三師/以下至此儀)設牲牓於東壝之外當門西¶
向黄牲一居前又黄牲一在北少退元牲一在南少退¶
設廪犧令位於牲西南祝史陪其後俱北向設諸太祝¶
位於牲東各當牲後祝史陪其後俱西向設太常卿省¶
牲位於牲前近北南向設皇地祇酒罇於壇之上下太¶
罇二著罇二犧罇二罍一在壇上東南隅北向象罇二¶
<pb:KR2m0009_WYG_076-24a>¶
壺罇二山罍二在壇下皆於南陛之東北向俱西上設¶
配帝著罇二犧罇二象罇二罍一在壇上皆於皇地祇¶
酒罇之東北向西上(孟冬北郊酒罇於神州/酒罇之東如夏至之儀)神州太罇¶
二在第一等毎方嶽鎮海瀆俱山罇二山林川澤俱蜃¶
罇二邱陵墳衍原隰俱概罇二凡罇各設於神座之左¶
而右向(神州以上之罇置於坫以下之罇俱藉以席皆/加勺羃設爵於罇下孟冬儀壇上之罇置於坫)¶
(壇下之罇/藉以席)設御洗及設玊幣之篚等並如圜丘儀(孟冬/祭同)¶
祭日未明五刻太史令郊社令各服其服帥其屬升設¶
<pb:KR2m0009_WYG_076-24b>¶
皇地祇神座於壇上北方南向席以藁秸設高祖神堯¶
皇帝神座(孟冬神州則設太宗/文武聖皇帝神座)於東方西向席以莞設¶
神州地祇神座於第一等東南方席以藁秸又設嶽鎮¶
海瀆以下之座於内壝之内各於其方皆有原隰邱陵¶
墳衍之座又設中嶽以下之座於壇之西南俱内向自¶
神州以下六十八位席皆以莞設神位各於座首¶
　　　省牲器(如别儀/)¶
　　　鑾駕出宮¶
<pb:KR2m0009_WYG_076-25a>¶
服以衮冕餘如上辛圜丘儀(孟冬北郊/同圜丘)¶
　　　奠玊帛¶
祭日未明三刻諸祭官服其服郊社令良醖令各帥其¶
屬入實罇罍玊幣(凡六罇之次太罇為上實以泛齊著/罇次之實以醴齊犧罇次之實以盎)¶
(齊象罇次之實以醍齊壺罇次之實以沈齊山罍為下/實以三酒配帝著罇為上實以沈齊犧罇次之實以醴)¶
(齊象罇次之實以盎齊以上孟冬同神州太罇實以泛/齊五方嶽鎮海瀆之山罇實以醍齊山林川澤之蜃罇)¶
(實以沈齊邱陵以下之散罇實以清酒元酒各實於諸/齊之上罇禮神之玉皇地祇以黄琮其幣以黄配帝之)¶
(幣亦如之神州之玉以両圭有邸其幣/以元孟冬同嶽瀆以下之幣各從方色)太官令帥進饌¶
<pb:KR2m0009_WYG_076-25b>¶
者入實饌及禮官就位御史太祝行掃除等並如圜丘¶
儀(孟冬/同)駕将至謁者贊引各引祭官從祭官客使等俱¶
就門外位駕至大次門外廻輅南向将軍降立於輅左¶
侍中進當鑾駕前跪奏稱侍中臣某言請降輅跪俛伏¶
興還侍位五品以上從祭之官皆就壝外位(攝事無駕/至大次下)¶
(儀/)太樂令帥工人二舞次入就位文舞入陳於懸内武¶
舞立於懸南道西謁者引司空入行掃除訖出復位皇¶
帝停大次半刻頃謁者贊引各引祀官通事舍人分引¶
<pb:KR2m0009_WYG_076-26a>¶
從祀羣官介公酅公諸方客使皆先入就位太常博士¶
引太常卿立於大次門外當門北向侍中版奏外辦皇¶
帝服衮冕(孟冬神州/大裘而冕)出次華蓋侍衞如常儀(侍中負寳/陪從如式)¶
博士引太常卿太常卿引皇帝至中壝門外殿中監進¶
大珪尚衣奉御又以鎮珪授殿中監皇帝搢大珪執鎮¶
珪華盖仗衞停於門外侍者從入謁者引禮部尚書太¶
常少卿陪從如常儀皇帝至版位太常卿請再拜及請¶
行事並如圜丘儀(攝事如圜/丘攝事儀)協律郎舉麾工鼓柷奏順¶
<pb:KR2m0009_WYG_076-26b>¶
和之樂乃以林鍾為宮太蔟為角姑洗為徵南呂為羽¶
作文舞之舞樂舞八成(林鍾太蔟姑洗/南呂皆再成)偃麾戛敔樂止¶
太常卿前奏稱請再拜退復位皇帝再拜奉禮曰衆官¶
再拜在位者皆再拜皇帝奠玉幣及奏樂之節並如圜¶
丘(攝事則太尉奠/玉帛下倣此)登歌作肅和之樂以應鍾之均太常¶
卿引皇帝進北向跪奠於皇地祇(孟冬/神州)神座俛伏興及¶
奠配座並如圜丘儀(攝事同圜/丘攝事儀)¶
　　　進熟¶
<pb:KR2m0009_WYG_076-27a>¶
皇帝既升奠玉幣太官令陳饌之儀如圜丘俎初入門¶
奏雍和之樂以太蔟之均(自後接神之/樂用太蔟)饌至陛樂止祝¶
史俱進跪徹毛血之豆降自東陛以出(皇地祇之饌升/自南陛配帝之)¶
(饌升自東陛神州之饌升自/北陛孟冬神州升自南陛)諸太祝迎引於壇上各設¶
於神座前設訖謁者引司徒太官令帥進饌者降自東¶
陛以出司徒復位諸太祝還罇所又進設嶽鎮以下之¶
饌相次而畢太常卿引皇帝詣罍洗樂作其盥洗酌獻¶
跪奠奏樂之儀並如圜丘(攝事如圜/丘攝事儀)太祝持版進於神¶
<pb:KR2m0009_WYG_076-27b>¶
座之右東向跪讀祝文曰維某年歳次月朔日子嗣天¶
子臣某(攝事云謹遣太/尉臣名下倣此)敢昭告於皇地祇乾道運行日¶
躔北至景風應序離氣效時嘉承至和肅若舊典敬以¶
玉帛犧齊粢盛庶品備兹祇瘞式表誠慤高祖神堯皇¶
帝配神作主尚享太祝俛伏興(孟冬神州云包函區夏/載植羣生溥被域中賴)¶
(兹厚徳式遵彛典揀此元辰敬以音帛犧齊粢盛庶品/明獻厥成備兹祇瘞皇祖太宗文武聖皇帝配神作主)¶
皇帝再拜(攝則太/尉再拜)初讀祝文訖樂作太祝進跪奠版於¶
神座興還罇所皇帝拜訖樂止太常卿引皇帝詣配帝¶
<pb:KR2m0009_WYG_076-28a>¶
酒罇所執罇者舉羃侍中取爵於坫進皇帝受爵侍中¶
贊酌泛齊訖樂作太常卿引皇帝進高祖神堯皇帝神¶
座前東向跪奠爵俛伏興太常卿引皇帝少退東向立¶
樂止太祝持版進於神座之左北向跪讀祝文曰維某¶
年歲次月朔日子孝孫開元神武皇帝臣某敢昭告於¶
高祖神堯皇帝時維夏至肅敬訓典用祗祭於皇地祇¶
惟高祖德叶二儀道兼三統禮膺光配敢率舊章(孟冬/云皇)¶
(曽祖太宗文武聖皇帝德被乾坤/格於上下昭配之儀欽率舊章)謹以制幣犧齊粢盛¶
<pb:KR2m0009_WYG_076-28b>¶
庶品肅雍明薦作主侑神尚享太祝俛伏興皇帝再拜¶
初讀祝文訖樂作太祝進奠版於神座興還罇所樂止¶
皇帝飲福受胙及亞獻終獻盥洗酌獻飲福並如圜丘¶
儀(唯皇地祇太尉亞獻酌醴齊時/武舞作合六律六同為異耳)初太尉將升獻謁者¶
一人引獻官詣罍洗盥洗匏爵訖升自巳陛詣酒罇所¶
執罇者舉羃酌泛齊進奠於神州座前引降還本位謁¶
者五人次引獻官各詣罍洗盥洗訖各詣酒罇所俱酌¶
醍齊訖引獻官各進奠爵於諸方嶽鎮海瀆首座餘座¶
<pb:KR2m0009_WYG_076-29a>¶
皆祝史助奠相次而畢引還本位又贊引五人各引獻¶
官詣罍洗盥洗詣酒罇所酌泛齊獻山林川澤如嶽鎮¶
之儀訖又引獻官詣罍洗盥洗訖詣酒罇所俱酌清酒¶
獻邱陵以下及齋郎助奠如上儀訖各引還本位武舞¶
六成樂止舞獻俱畢諸祝徹豆及賜胙皇帝再拜奏樂¶
並如圜丘儀太常卿前奏請就望瘞位太常卿引皇帝¶
樂作皇帝就望瘞位北向立樂止於羣官將拜上下諸¶
祝各執篚進神座前取玉帛齋郎以俎載神州以上牲¶
<pb:KR2m0009_WYG_076-29b>¶
體稷黍飯爵酒各由其陛降壇北行當瘞埳西行諸太¶
祝以玉幣饌物置於埳諸祝又以嶽鎮以下之禮幣及¶
牲體皆從瘞奉禮曰可瘞埳東西廂各六人寘土半埳¶
太常卿前奏禮畢引皇帝還大次樂作從祀羣官諸方¶
客使御史以下出並如圜丘儀其祝版燔於齋所¶
　　　鑾駕還宮(如圜丘儀/)¶
宋制夏至祭皇地祇孟冬祭神州地祇並為大祀南郊¶
親祀昊天上帝則併設皇地祇之位南郊四祭(圜丘上/正月)¶
<pb:KR2m0009_WYG_076-30a>¶
(辛祈穀秋孟夏雩/祀  季  大享)及感生帝皇地祇神州地祇凡七祭¶
並以四祖迭配太祖親郊者並以宣祖配太宗即位其¶
七祭但以宣祖太祖更配方丘在宮城北十四里常以¶
夏至祭皇地祇别為壇於北郊以孟冬祭神州地祇¶
眞宗景徳三年四月太常寺言神州壇壝中有阬塹及¶
車馬之迹又兩壝歩數迫隘不合禮文望令改擇壇位¶
及依令式封標諸壇外壝禁人耕墾樵牧奏可即徙壇¶
於方丘之西焉¶
<pb:KR2m0009_WYG_076-30b>¶
四年正月以朝陵遣工部尚書王化基詣汾隂后土祠¶
致祭用大祀禮¶
　汾隂后土漢武帝元鼎中所立脽上祠宣帝元帝成¶
　帝後漢光武唐元宗皆親祭是後曠其禮開寶九年¶
　徙廟稍南是年始遣使致祭其後又詔自今凡告天¶
　地仍詣祠告祭命禮官考定衣冠制度令有司修製¶
　遣使奉上¶
大中祥符三年河中府言進士薛南率耆老僧道千二¶
<pb:KR2m0009_WYG_076-31a>¶
百九十人列状求詣闕請親祠詔不允仍止其來七月¶
復上表固請羣臣亦詣東上閤門陳請八月詔以来年¶
春有事於汾隂后土¶
　有司定制玊冊金玊匱度廟廷擇地為埳中置石匱¶
　匱方五尺厚二尺中容玊匱刻金繩道三濶一寸深¶
　五分繫繩處刻深四寸方三寸五分容天下同文寶¶
　俟祀畢太尉奉玊匱置其中將作監領徒舉石覆之¶
　石厚一尺繫繩填泥印寳悉如社首封䃭之制皇帝¶
<pb:KR2m0009_WYG_076-31b>¶
　省視訖加蓋其上封固為小壇廣厚五尺從之九月¶
　經度制置使詣脽上築壇如方丘之制廟北古䨇柏¶
　旁有堆阜即就其地焉十月禮儀使王欽若言凖儀¶
　注祀畢太尉封玊冊於廟庭石匱百官班於庭中皇¶
　帝謁廟禮畢至石匱南北向省視¶
四年正月丁酉備鑾駕出京師二月丙辰至奉祇宮戊¶
午致齋召近臣登延慶亭南望仙掌北瞰龍門自宮至¶
脽丘列植嘉樹六師環宿行闕旌旗帟幕照曜郊次眺¶
<pb:KR2m0009_WYG_076-32a>¶
覽乆之己未遣入内都知鄧永遷詣祠上衣服供具庚¶
申羣臣宿祠所辛酉具法駕詣脽壇夾路設燎火其光¶
如晝盤道紆屈周以黄麾仗至壇次服袞冕登壇祀后¶
土地祇備三獻奉天書於神座之左以太祖太宗並配¶
悉如封禪之禮先是脽上多風及行禮頓止黄氣繞壇¶
月重輪衆星不見惟大角光明少頃改服通天冠絳紗¶
袍乘輦詣廟設登歌奠獻省封石匱遣官分奠諸神登¶
鄈邱亭望河汾還行宮鼓吹振作紫氣四塞觀者溢路¶
<pb:KR2m0009_WYG_076-32b>¶
民有扶老擕幼不逺千里而至者壬戌御朝覲壇肆赦¶
是行塗中屢有甘澍之應皆夕降晨霽從官衞兵無霑¶
服之患又農事方興耕民懽忭相屬三月駐蹕西京四¶
年詔脽上后土廟宜上額為太寧正殿¶
慶歴時夏至祭皇地祇用犢羊豕各一其後禮官馮浩¶
言皇地祇壇角再成面廣四丈九尺東西四丈六尺上¶
等高四尺五寸下等髙五尺方五丈三尺陛廣三尺五¶
寸大抵卑陋不應禮典禮院請如唐郊祀録増廣因詳¶
<pb:KR2m0009_WYG_076-33a>¶
制度之未合禮者五年諸壇皆改嘉祐配位七十一加¶
羊豕各五　諫官司馬光奏告大行諡號於圜丘而皇¶
地祇止於望告下同腏食失尊卑之序下禮院定非次¶
祭告皇地祇請差官就壇行事¶
景祐二年詔有司孟冬祭神州地祇遣内臣降香春秋¶
朝陵諸祠祈觧亦然¶
　慶歴用羊豕各五正配山罍簠簋二皇祐定壇高三¶
　尺廣四十八歩四出陛¶
<pb:KR2m0009_WYG_076-33b>¶
神宗元豐元年詳定郊廟奉祀禮文樞密院直學士陳¶
襄上言合祀天地於圜丘為非禮請依古禮祭地於方¶
澤詔禮院集議(詳見郊/祀門)至六年尚書禮部言太常寺修¶
定郊祀之歲夏至皇帝親祭皇地祇於北郊方丘及上¶
公攝事儀詔親祀北郊盡如南郊儀其上公攝事惟改¶
樂舞及不備官其俎豆樂架圭幣之數史官奉祝冊並¶
如親祀¶
哲宗元祐七年帝初郊合祭地祇於圜丘(集議見/郊祀門)¶
<pb:KR2m0009_WYG_076-34a>¶
紹聖元年右正言張商英御史中丞黄履等言宜用先¶
帝北郊儀注以時躬行罷去合祭之禮三省言合祭既¶
非禮典但盛夏祭地必難親行詔令兩省臺諫禮官同¶
議可以親祀北郊然後可罷合祭之禮曽布言天地宗¶
廟四時皆有祭未聞盛夏可以廢祭祀也若謂議可以¶
親祠北郊然後可議罷合祭則先帝罷合祭為不當矣¶
四月翰林學士錢勰刑部侍郎范純禮議先帝親祠之¶
詔所宜遵守但當斟酌時宜省去繁文末節以行親祠¶
<pb:KR2m0009_WYG_076-34b>¶
之禮若謂盛夏難於出郊則姑從權變禮以循祖宗故¶
事吏部侍郎韓宗師兵部侍郎王古殿中侍御史井亮¶
采監察御史常安民又以南郊合祭當循祖宗舊制權¶
戸部侍郎李琮以乘輿出郊暑雨不常合祭權宜亦難¶
輕罷太常博士傅楫以祀天地不可以暑暍廢大禮給¶
事中虞策權給事中劉定中書舍人盛陶太常少卿黄¶
裳請用十月親祭皇地祇於北郊吏部侍郎豐稷請於¶
夏至前三日皇帝致齋於文德殿遣官奏告太廟至日¶
<pb:KR2m0009_WYG_076-35a>¶
五鼓詣北郊齋殿質明行事禮畢還宮不甚炎溽若遇¶
隂雨大慶殿可陳望祭之禮起居舍人葉祖洽謂北郊¶
之禮主於祀地而太廟景靈宮自可差官攝事皇帝致¶
齋於文德殿前事一日夙興至郊外齊宮次日五鼓行¶
事質明禮畢還内則是乘輿宿外不&KR0136;一日無憚暑之¶
虞於理為可戸部尚書蔡京禮部尚書林希翰林學士¶
蔡卞御史中丞黄履工部侍郎吳安持祕書少監鼂端¶
彥侍御史翟思殿中侍御史郭知章正言劉拯監察御¶
<pb:KR2m0009_WYG_076-35b>¶
史黄慶基董敦逸等請罷合祭天地自後間因大禮歲¶
以夏至之日親祠北郊其親祠北郊之歲更不親祠南¶
郊明年乃詔罷合祭自今間因大禮之歲以夏至之日¶
躬祭地祇於北郊應縁祀事儀物及壇壝道路帷宮等¶
宜令有司參酌詳具以聞蓋用蔡京等議然北郊親祠¶
終帝世未克舉云¶
　權禮部侍郎黄裳等言南郊用大駕鹵簿儀仗二萬¶
　六十一人明堂祫享用法駕計一萬八千八十八人¶
<pb:KR2m0009_WYG_076-36a>¶
　今親祀北郊備物則當用大駕如以盛暑之月稍減¶
　煩文即依明堂禮用法駕鹵簿詔依南郊用大駕鹵¶
　簿　又言南郊朝祭服皆以羅綾為之今北郊盛暑¶
　之月難用祫服謹按月令孟夏初衣暑服孟冬始裘¶
　欲依袞冕制度改用單衣從之¶
元符元年帝幸瑞聖園觀新成北郊齋宮故事郊宮悉¶
設以幕帟其費不貲上命繕營不日而成曰三歲一郊¶
次舍之費縑帛三十餘萬工又倍之易以屋室一勞永¶
<pb:KR2m0009_WYG_076-36b>¶
逸所省多矣¶
徽宗崇寧元年禮部尚書黄裳言南郊壇十二龕壝中¶
布列從享星位具載其名凡三百三十有八至於北郊¶
第以嶽鎮海瀆山川林澤邱陵墳衍原隰之目别以四¶
方寘於成壝而不列其名雖從享於大祇莫非山澤而¶
何者来格今兹講行北郊大禮尚未論著是為闕典欲¶
乞令太常寺丞陳暘考其名位取其可以從享者詳具¶
以聞列於成壝從之¶
<pb:KR2m0009_WYG_076-37a>¶
二年禮部員外郎陳暘奏臣聞天一與地六合而生水¶
於北其神元㝠地二與天七合而生火於南其神祝融¶
天三與地八合而生木於東其神句芒地四與天九合¶
而生金於西其神蓐收天五與地十合而生土於中其¶
神后土蓋地乘隂氣播五行於四時當有帝以為之主¶
必有神以為之佐也五行之帝既從享於南郊第一成¶
則五行之神亦當列於北郊第一成矣上辛大雩帝及¶
五時迎氣並以五人神配而不設五行之神是取小而¶
<pb:KR2m0009_WYG_076-37b>¶
遺大也神宗皇帝嘗詔地示之祭以五行之神從享以¶
五人神配然尚列嶽鎮海瀆之間臣今欲陞之第一成¶
又云地示之祭先儒之説有二或繫於崑崙或繫於神¶
州皆有所經見惟爾雅曰西北之美者有崑崙之球琳¶
琅玕焉河圖括象曰崑崙東南萬五千里曰神州是崑¶
崙不&KR0136;域於西北神州不&KR0136;域於東南也神宗皇帝嘗¶
詔禮官討論北郊祀典位崑崙於方丘第一成之西北¶
位神州於第一成之東南而其上設地祇位焉崑崙神¶
<pb:KR2m0009_WYG_076-38a>¶
州之説雖出不經然古人有其舉之莫敢廢也特降於¶
從享之列爾欲望明推神考詔㫖列崑崙神州於從享¶
之位又言三代而上山川之神有望秩之祭故五嶽之¶
秩視三公四瀆之秩視諸侯五嶽不視侯而視公猶未¶
極乎推崇之禮聖朝始帝五嶽而王四瀆竊惟天莫尊¶
於上帝而五方帝次之地莫尊於大示而五嶽帝次之¶
神宗皇帝親祠上帝於南郊而五方帝列於第一成然¶
則五嶽帝其可尚與四鎮海瀆而並列乎今欲陞之於¶
<pb:KR2m0009_WYG_076-38b>¶
第一成並從之¶
政和三年詔自今每遇冬大禮後一歲夏至祭地於方¶
澤其儀物儀衞應奉行事悉從簡省從祭臣僚與隨駕¶
衞士量行支賜簡而易行無偏而不舉之失以稱朕意¶
可令禮制局裁定以聞　又詔夏至齋宮大内門曰廣¶
禋東偏門曰東秩西偏門曰西平正東門曰&KR0877;光正西¶
門曰咸亨正北門曰至順南門裏大殿門曰厚徳東曰¶
左景華西曰右景華正殿曰厚徳便殿曰受福曰坤珍¶
<pb:KR2m0009_WYG_076-39a>¶
曰道光亭曰承休¶
四年五月丙戌夏至日帝始親祭地於方澤以太祖皇¶
帝配禮成帝親製二表遣觀文殿學士鄧洵武告於永¶
泰陵詔以其日為景貺節¶
　故事大禮御札皆前期六月乃降六年冬祀夏祭始¶
　同一札五使亦同日命之遂為定制¶
　十二日皇帝親祭地於方澤以皇弟燕王俁為亞獻¶
　越王偲為終獻前期皇帝散齋七日於别殿致齋七¶
<pb:KR2m0009_WYG_076-39b>¶
　日於内殿一日於齋宮(舊儀侍從官設次青城内餘/就草塲今聽於青城附近官)¶
　(舍設次日給食/錢更不具食)祭前一日奏告太祖皇帝室殿中監¶
　設大次於外壝西門之内道北南向小次於第二成¶
　子陛之西東向設皇帝褥位於小次前東向設文武¶
　侍臣次於大次前陪祀行事官宗室及有司次於外¶
　壝南門之外設饌幔於内壝東西門之外開瘞坎於¶
　壇子陛之北壬地光禄牽牲詣祀所大晟陳登歌之¶
　樂於壇上稍北南向設宮架於壇北内壝之外立舞¶
<pb:KR2m0009_WYG_076-40a>¶
　表於酇綴之間祭前一日太史設皇地祇位於壇上¶
　南方北向席以藳秸太祖皇帝位於壇上西方東向¶
　席以蒲越神州地祇位於第二成午陛席以藁秸五¶
　官神嶽鎮海瀆各以其方設位於第二成山林川澤¶
　邱陵墳衍原隰各以其方設位於壇下内壝之内皆¶
　席以莞内向奉禮郎禮直官設皇帝版位於第二成¶
　子陛之西東向飲福位於壇上皇地祇神位東北南¶
　向望瘞位於瘞坎之南北向設爟火於望瘞位之西¶
<pb:KR2m0009_WYG_076-40b>¶
　北向司罇彝帥其屬設玊幣篚於酌罇所又設籩豆¶
　簠簋之位正配位皆左十有一籩右十有一豆俱為¶
　三行俎一在籩前二在豆右為二重登一在籩豆間¶
　血槃一在登之前簠一簋一在籩豆外簠在左簋在¶
　右又設罇罍之位毎位太罇三著罇二犧罇象罇壺¶
　罇山罇各一罇皆有罍以東為上罇南罍北又設篚¶
　一於第二成子陛之側(實以槃/匜巾爵)坫二於正配位罇罍¶
　之次又設内侍供奉皇帝盥帨位於皇帝版位之前¶
<pb:KR2m0009_WYG_076-41a>¶
　又設象罇二壺罇二在壇下子陛之西俱南向東上¶
　皆加勺羃並實水又設第二成從祀每位皆左十籩¶
　右十豆俱為三行俎二在籩豆前登一槃一(神州地/祇五官)¶
　(神/同)在籩豆間簠一簋一在籩豆外簠在左簋在右爵¶
　一置於俎上内壝神位每位皆左二籩右二豆俎一¶
　在神位前爵一次之簠一簋一在爵之前簠在左簋¶
　在右登一在籩豆之間又設罇罍之位二成每方各¶
　犧罇二山罇二壇下每方設蜃罇二散罇二在神位¶
<pb:KR2m0009_WYG_076-41b>¶
　之左蜃罇散罇外餘皆有罍副之凡罇罍皆加勺羃¶
　又設正配位籩豆簠簋俎斗鼎各一於饌幔之内太¶
　府卿少府監帥其屬陳玊幣於篚皇地祇玊以黄琮¶
　幣以黄配帝幣亦如之神州地祇玊以兩圭有邸幣¶
　以黒五行五官五方嶽鎮海瀆諸神幣各從其方色¶
　禮神之玉各置於神位前瘞玊加於幣(先是郊祀罇/彝籩豆簠簋)¶
　(之𩔖襲用前代無所考正上逺稽三代作郊廟禋祀/之器至是舉而用之粲然大備手詔具親祀圜壇門)¶
　前期一日尚輦奉御進輿於垂拱殿皇帝服通天冠¶
<pb:KR2m0009_WYG_076-42a>¶
　絳紗袍乘輿以出稱警蹕如常儀乘黄令進玉輅於¶
　宣徳門外左輔奏請降輿升輅至齋宮明禋殿前廽¶
　輅南向左輔奏請降輅乗輿入齋殿侍衞如常儀祭¶
　日皇帝服通天冠絳紗袍乗輿至大次禮儀使等分¶
　立大次前有司奏請行事皇帝服衮冕以出禮儀使¶
　等前導至中壝門外殿中監跪進大圭皇帝執以入¶
　宮架儀安之樂作至午陛樂止登歌樂作至第二成¶
　版位東向立樂止禮儀使奏有司謹具請行事宮架¶
<pb:KR2m0009_WYG_076-42b>¶
　作寧安之樂廣生儲祐之舞八成止皇帝再拜禮儀¶
　使奏請搢大圭盥手登歌樂作帨手訖執大圭至壇¶
　樂止登歌嘉安之樂作殿中監進鎮圭皇帝搢大圭¶
　執鎮圭詣皇地祇神位前南向跪奠鎮圭於繅藉執¶
　大圭俛伏興搢圭禮儀使奏請受玊幣奠訖俛㐲興¶
　再拜樂止恭安樂作詣太祖皇帝神位前西向奠圭¶
　幣如前儀禮儀使前導皇帝還版位登歌樂作至位¶
　東向立樂止禮部戸部尚書以下奉饌俎宮架豊安¶
<pb:KR2m0009_WYG_076-43a>¶
　之樂作奉奠訖樂止皇帝再詣罍洗搢大圭盥手登¶
　歌樂作帨手洗爵拭爵訖執大圭至壇上樂止登歌¶
　光安之樂作詣皇地祇神位前搢大圭跪執爵祭酒¶
　三奠爵訖執圭俛伏興樂止太祝讀冊皇帝再拜訖¶
　登歌英安之樂作詣太祖皇帝神位前如前儀皇帝¶
　還版位登歌樂作至位樂止皇帝還小次登歌樂作¶
　殿中監跪受大圭簾降樂止文舞退武舞進宮架文¶
　安之樂作舞者立定樂止亞獻盥帨訖作隆安之樂¶
<pb:KR2m0009_WYG_076-43b>¶
　厚載凝福之舞禮畢樂止終獻行禮如前儀皇帝詣¶
　飲福位登歌樂作至位樂止禧安之樂作皇帝再拜¶
　搢圭跪受爵祭酒三啐酒奠爵受俎奠俎受摶黍豆¶
　既奠再受爵飲福訖奠爵執圭俛伏興再拜樂止皇¶
　帝還版位如前儀禮部戸部尚書撤俎豆登歌成安¶
　之樂作卒撤樂止禮部尚書等降復位禮直官曰賜¶
　胙行事陪祀官再拜宮架寧安之樂作一成止皇帝¶
　詣望瘞位登歌樂作降自子陛樂止宮架樂作至位¶
<pb:KR2m0009_WYG_076-44a>¶
　北向立樂止禮直官曰可瘞舉爟火瘞半坎禮儀使¶
　跪奏禮畢宮架樂作皇帝出中壝門殿中監受大圭¶
　皇帝至大次樂止有司奏觧嚴皇帝常服乗大輦還¶
　齋宮鼓吹振作皇帝升御座百官稱賀皇帝降座鳴¶
　鞭殿上侍立官以次退所司放仗還内如常儀¶
徽宗夏至親祠后土於方澤凡四(政和四年五月十二/日宣和二年五月十)¶
(八日五年五月十四日/七年五月二十一日)¶
　　程子曰元祐時朝廷議行北郊只為五月間天子¶
<pb:KR2m0009_WYG_076-44b>¶
　　不可服大裘皆以為難行不知郊天郊地禮制自¶
　　不同天是資始故凡物皆尚純藉用藁秸器用陶¶
　　匏服用大裘是也地則資生安可亦用大裘當時¶
　　諸公知大裘不可服不知别用一服是時蘇子瞻¶
　　便據昊天有成命之詩謂郊祀同文潞公便謂譬¶
　　如祭父母作一處何害曰此詩冬至夏至皆歌豈¶
　　不可邪郊天地又與共祭父母不同也此是報本¶
　　之祭湏各以其𩔖祭豈得同時邪¶
<pb:KR2m0009_WYG_076-45a>¶
　　朱子曰天地合祭於南郊及太祖不别立廟室千¶
　　五六百年無人整理¶
　　楊氏曰愚按古者祭天地有正祭有告祭禮雖不¶
　　同義各有當冬至一陽生此天道之始也陽一嘘¶
　　而萬物生此又天道生物之始也故周官大司樂¶
　　以圜鍾為宮冬日至於地上之圜丘奏之六變以¶
　　祀天神所以順天道之始而報天也祭天必於南¶
　　郊順陽位也夏至一隂生此地道之始也隂一噏¶
<pb:KR2m0009_WYG_076-45b>¶
　　而萬物成又地道成物之始也故大司樂以函鍾¶
　　為宮夏日至於澤中之方丘奏之八變以祀地示¶
　　所以順地道之始而報地也祭地必於北郊順隂¶
　　位也此所謂正祭也舜之嗣堯位也𩔖于上帝望¶
　　于山川歲二月東廵守則柴于岱宗望秩于山川¶
　　武王之伐商也底商之罪告于皇天后土又柴望¶
　　並舉大告武成成王之營洛也丁巳用牲于郊翼¶
　　日戊午乃社于新邑凡因事並告天地有同日而¶
<pb:KR2m0009_WYG_076-46a>¶
　　舉有繼日而舉者此所謂告祭也然祀上帝則曰¶
　　𩔖𩔖者謂倣郊祀之禮而為之則非正祭天也告¶
　　地而舉望祭之禮或社祭之禮則非正祭地矣蓋¶
　　特祭天地乃報本之正祭也故其禮一而專並祭¶
　　天地因事而告祭也不必拘其時不必擇其位雖¶
　　舉望祀社可以該地示故其禮要而簡所謂禮雖¶
　　不同義各有當者此也自漢以来分冬至夏至二¶
　　祀為南北郊南郊則周人之圜丘也北郊則周人¶
<pb:KR2m0009_WYG_076-46b>¶
　　之方澤也然後之人主欲行親郊之禮者未聞以¶
　　南郊為難而常以北郊為難夫五月雖盛暑之月¶
　　他事之當舉他事之當行者未嘗廢也而獨難於¶
　　北郊何也諸儒謬誤之説惑之也按司服王祀昊¶
　　天上帝則服大裘而冕祀五帝亦如之惟祀地之¶
　　服經無明文鄭注亦未嘗及之賈公彦始為之疏¶
　　曰崑崙神州亦服大裘可知夫賈公彦一時率爾¶
　　之言未嘗深考其故豈有夏至陽極之月而可服¶
<pb:KR2m0009_WYG_076-47a>¶
　　大裘哉而崔靈逺恩孔頴逹與杜佑通典亦為是¶
　　説於是祀天地之服不問寒暑必服大裘而北郊¶
　　遂為不可行之禮至本朝元祐中議北郊禮論者¶
　　猶以大裘不可服為言於是始有請於冬至南郊¶
　　而合祭天地者矣若顧臨等所言是也有援虞周¶
　　告祭之禮以證祀地之正祭者矣如蘇軾之言是¶
　　也因諸儒一時謬誤之言而欲廢祀地之大典可¶
　　不惜哉或曰正祭告祭之禮不同而人主父事天¶
<pb:KR2m0009_WYG_076-47b>¶
　　母事地其心則一也告祭不拘其時不擇其位而¶
　　可以對越天地則正祭不拘其時不擇其位奚為¶
　　不可以對越天地乎曰因天道之始而祀天因地¶
　　道之始而祀地以𩔖求𩔖此報本之祭也當天道¶
　　之始而祀地於義何居周公制禮冬至祀天夏至¶
　　祀地其義不可易矣周公豈欺我哉¶
　　又曰按司服王祀昊天上帝則大裘而冕先鄭後¶
　　鄭注皆云大裘之上又有元衣何也玊藻曰君衣¶
<pb:KR2m0009_WYG_076-48a>¶
　　狐白裘錦衣以裼之君子羔裘豹飾緇衣以裼之¶
　　狐裘黄衣以裼之論語曰緇衣羔裘素衣麑裘黄¶
　　衣狐裘裘之上未嘗無衣裘而無衣則近於䙝矣¶
　　凡衣必象裘色凡冕服皆元上纁下大裘者黒羔¶
　　裘也元衣之下用黒羔裘取其同色也凡冕服皆¶
　　元上纁下何也易曰黄帝堯舜垂衣裳而天下治¶
　　蓋取諸乾坤乾為天其色元坤為地其色黄但土¶
　　旺於季夏南方屬火其色赤黄而兼赤為纁故裳¶
<pb:KR2m0009_WYG_076-48b>¶
　　用纁也玉藻曰衣正色裳間色鄭注云謂冕服元¶
　　上纁下是也自黄帝始備衣裳之制舜觀古人之¶
　　象繪日月星辰山龍華蟲於衣繡宗彝藻火粉米¶
　　於裳凡十二章歴代皆然至周而又備繅旒之數¶
　　郊特牲曰祭之日王被衮以象天戴冕璪十有二¶
　　旒則天數也自衮冕而下享先公則鷩冕者不敢¶
　　以天子之服臨先公也祀四望山川則毳冕祭社¶
　　稷五祀則希冕不敢以至尊之服施於所卑也王¶
<pb:KR2m0009_WYG_076-49a>¶
　　者事天明事地察祭祀冕服同乎異乎曰冬至祀¶
　　天夏至祀地蒼璧禮天黄琮禮地各因其𩔖以象¶
　　天地之性者不容以不異也冕服者王之所服以¶
　　事昊天上帝后土地祇不容以不同也但夏至不¶
　　用大裘爾周禮屨人曰凡四時祭祀以宜服之夫¶
　　屨猶辨四時之宜則冕服可知矣唐長孫無忌曰¶
　　天子祀天地服大裘冕按周郊祀被衮以象天戴¶
　　冕璪十二旒與大裘異月令孟冬天子始裘以禦¶
<pb:KR2m0009_WYG_076-49b>¶
　　寒冬至報天啟蟄祈穀服裘可也孟夏迎夏龍見¶
　　而雩如之何而可服故歴代惟服衮章斯言也信¶
　　而有證矣¶
　　按北郊之議始於元豐初至元豐六年始罷合祭¶
　　元祐七年復合祭紹聖以後復罷之政和四年始¶
　　親祀地祇於方澤蓋自元豐六年至宣和之末共¶
　　四十二年凡十一郊惟元祐七年一次合祭及政¶
　　和四年以後四次親祠方澤而已其餘六郊則遂¶
<pb:KR2m0009_WYG_076-50a>¶
　　廢地祇之祀矣夫本以合祭為非禮分祭為禮至¶
　　分合之議不決則廢親祠而權以上公攝事者且¶
　　二十年蓋病其非禮而反至於廢禮以為不當並¶
　　祀於圜丘而終不能親祠於方澤則固不若一遵¶
　　祖宗之法三歳並祀南郊之為愈也要之周禮冬¶
　　至圜丘夏至方澤其禮甚正亦無難行者諸儒議¶
　　論所以不能以時決者其拘牽有二禮文煩縟則¶
　　憚勞賞賚優渥則憚費如陳古靈之説每遇親郊¶
<pb:KR2m0009_WYG_076-50b>¶
　　之歲一日宿太廟以告一日宿北郊以祭地一日¶
　　宿南郊以祀天是欲以二祀併在一時則不至倍¶
　　費矣而執禮之勞加甚如曽曲阜之説親郊之歲¶
　　依古禮以夏至親祠方澤一如郊禮至冬至則舉¶
　　圜丘之祀是以二祀分在二時則不至甚勞矣而¶
　　賞賚之費倍増然禮文乃百王相承之大典不可¶
　　損略而賞賚則五季姑息之敝政何難更張則如¶
　　政和三年之詔以郊天後一歲祭地方澤應奉支¶
<pb:KR2m0009_WYG_076-51a>¶
　　賜務從簡省毋使有偏而不舉之失乃為至論但¶
　　恐當時方倡豐豫之説繁費未必能省所以中興¶
　　之後國勢倥偬則不復能遵而行之也¶
高宗紹興元年禮部太常寺討論夏日至祭皇地祇以¶
太祖皇帝配正配二位毎位罇爵籩豆各一實以酒脯¶
鹿臡以獻官一員行禮立冬祭神州地祇以太宗皇帝¶
配於天慶觀望祭¶
二年禮官言國朝祀皇地祇設位於壇之北方南向政¶
<pb:KR2m0009_WYG_076-51b>¶
和四年禮局議設於南方北向今北面望祭北向為難¶
且於經無據請仍南向從之¶
　太常寺每歲常祀夏日至祭皇地祇係於行在錢湖¶
　門外惠照院望祭齋宮設位行禮以太祖皇帝配三¶
　獻官依儀初獻係差宰執亞獻禮部尚書侍郎有故¶
　或闕次輪别曹長貳次給舍諫議終獻太常卿少禮¶
　部郎官有故或闕差北司官次輪别曹郎官合用禮¶
　料牲牢(羊一口/豕一口)籩二十有六(菱二芡二㮚二鹿脯二/乾&KR0037;濕&KR0037;乾桃濕桃乾)¶
<pb:KR2m0009_WYG_076-52a>¶
　(□榛栗實䵄蕡白黒形/鹽膴鮑魚鱐&KR2047;餌粉餈)簠八(稻粱/各四)登一(大/羮)槃一(毛/血)簋¶
　八(黍稷/各四)豆二十有六(&KR1246;食糝食芹兎醢深蒲醓醢二/菭菹鴈醢笋魚醢三葵蠃醢脾)¶
　(折蠯醢大蛤蚳醢豚拍韭/昌本菁鹿臡茆麋臡二)俎八(羊腥七體豕腥七體/羊熟十一豕熟十一)¶
　(羊腥腸胃肺羊熟腸/胃肺豕腥膚豕熟膚)罇罍共二十有四(著罇二一實/元酒加明水)¶
　(一實盎齊太罇二一實泛齊一實醴齊山罇二一實/盎齊一實醍齊犧罇二一實沈齊一實事酒象罇二)¶
　(一實昔酒一實清酒以上/各加罍二隻係實明水)¶
　¶
　¶
<pb:KR2m0009_WYG_076-52b>¶
　¶
　¶
　¶
　¶
　¶
　¶
　¶
　文獻通考卷七十六¶
