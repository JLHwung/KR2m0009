# -*- mode: mandoku-view; -*-
#+TITLE: 文獻通考
#+DATE: 2015-08-24 22:49:33.593362
#+PROPERTY: ID KR2m0009
#+PROPERTY: BASEEDITION WYG    
#+PROPERTY: JUAN 卷七十四
<pb:KR2m0009_WYG_074-1a>¶
欽定四庫全書¶
　文獻通考卷七十四¶
　　鄱　陽　馬　端　臨　貴　與　著¶
　郊社考七¶
　　明堂¶
武后臨朝垂拱元年郊丘明堂諸祭以髙祖太宗髙宗¶
並配(詳見郊/祀門)四年毁乾元殿於其地作明堂明堂成髙¶
二百九十四尺方三百尺凡三層下層法四時各隨方¶
<pb:KR2m0009_WYG_074-1b>¶
色中層法十二辰上為圓葢九龍捧之上層法二十四¶
氣亦為圓葢上施鐵鳳髙一丈飾以黄金中有巨木十¶
圍上下通貫栭櫨□㮰藉以為本下施鐡渠為辟雍之¶
象號曰萬象神宫宴賜羣臣赦天下縦民入觀改河南¶
為合宫縣又於明堂北起天堂五級以貯大像至三級¶
則俯視明堂矣僧懐義以功拜左威衛大將軍梁國公¶
侍御史王求禮上書曰古之明堂茅茨不剪采椽不斵¶
今者飾以珠玉圖以丹青鐵鷟入雲金龍隐霧昔殷辛¶
<pb:KR2m0009_WYG_074-2a>¶
瓊臺夏癸瑶室無以加也太后不報¶
永昌元年正月朔大享萬像神宫太后服衮冕搢大圭¶
執鎮圭為初獻皇帝為亞獻太子為終獻先詣昊天上¶
帝座次髙祖太宗髙宗次魏國先王次五方帝座太后¶
御明堂受朝賀布政於明堂復御明堂享羣臣(天授二/年革命)¶
(以武氏祖宗配享明/堂唐三帝亦同配)¶
中宗神龍元年九月親享明堂合祭天地以髙宗配季¶
秋大享復就圜丘行事¶
<pb:KR2m0009_WYG_074-2b>¶
元宗開元五年幸東都將行大享之禮以武太后所造¶
明堂有乖典制遂坼依舊造乾元殿每臨御依正殿禮¶
自是駕在東都常以元日冬至於乾元殿受朝賀季秋¶
大享依舊於圜丘行事¶
十年復題乾元殿為明堂而不行享禮¶
二十年季秋大享於明堂祀昊天上帝以睿宗配又以¶
五方帝五官從祀籩豆罇罍之數與雩禮同¶
二十五年駕在西京詔將作大匠康&KR1309;素詣東都毁武¶
<pb:KR2m0009_WYG_074-3a>¶
后所創明堂&KR1309;素言則天時以木為瓦夾紵漆之毁之¶
勞人乃去其上層易以真瓦依舊改為乾元殿自是迄¶
唐之世季秋大享皆寓圜丘¶
代宗永泰二年禮儀使杜鴻漸奏季秋大享明堂祀昊¶
天上帝請以肅宗配制可¶
憲宗元和元年太常禮院奏季秋大享明堂祀昊天上¶
帝今太廟祔享禮畢大享之日准禮合奉皇考順宗配¶
神作主詔曰敬依典禮¶
<pb:KR2m0009_WYG_074-3b>¶
十五年(時穆宗/已即位)禮院奏大享明堂案禮文皇考配坐今¶
奉憲宗配神作主詔曰敬依典禮¶
　唐開元禮¶
　　皇帝季秋大享於明堂儀¶
將祀有司卜日如别儀前祀七日戒誓百官皇帝散齋¶
致齋並如圜丘儀(祀官齋/戒同)¶
　　　陳設¶
前祀三日尚舍直長施大次於明堂東門之外道北尚¶
<pb:KR2m0009_WYG_074-4a>¶
舍奉御鋪御座守宫設文武侍臣次於大次之後文官¶
在左武官在右俱北向諸祀官次於璧水東門之外道¶
南從祀官文官九品以上於祀官之東東方南方蕃客¶
又於其東俱重行每等異位北向西上介公&KR0566;公於璧¶
水西門之外道南武官九品以上於介公&KR0566;公西西方¶
北方蕃客又於其西俱重行每等異位北向東上(褒聖/侯於)¶
(文武三品之下若有諸州使人分方各於文武官之後/攝事無大次已下儀守宫設祀官公卿已下次於璧水)¶
(東門外道南/北向西上)設陳饌幔於璧水東門之内道北南向前¶
<pb:KR2m0009_WYG_074-4b>¶
祀二日太樂令設宫懸之樂於明堂前庭如圜丘之儀¶
右校清掃明堂内官郊社令積柴於燎壇(其壇於樂/懸之南)方¶
一丈髙丈二尺開上南出户方六尺前祀一日奉禮設¶
御位堂之東南西向設祀官公卿位於東門之内道南¶
(攝事設祀官公卿/位於明堂東南)執事者位於公卿之後近南每等異¶
位俱重行西面北上設御史位於堂下一位在東南西¶
向一位在西南東向令史各陪其後設奉禮位於樂懸¶
東賛者二人在南差退俱西向設協律郎位於堂上午¶
<pb:KR2m0009_WYG_074-5a>¶
陛之西東向設太樂令位於北懸之間(攝事於此下便/設望燎位於柴)¶
(壇之北南向無太祝已/下至褒聖侯之位也)太祝奉玉帛位於柴壇之南皆¶
北向設從祀文官九品已上於執事之南東方南方蕃¶
客又於其南俱每等異位重行西向北上介公&KR0566;公位¶
於西門之内道南武官九品已上於介公&KR0566;公之後西¶
方北方蕃客於武官之南俱每等異位重行東面北上¶
(其褒聖侯於文武三品之下若有/諸州使人分位各於文武官之後)又設祀官及從祀羣¶
官等門外位於東門外道南皆如設次之式設牲牓於¶
<pb:KR2m0009_WYG_074-5b>¶
東門之外當門西向南上牲數如雩祀之儀設酒罇之¶
位明堂之上下昊天上帝太罇二著罇二犧罇二山罍¶
二在室内神座之左象罇二壺罇二山罍二在堂下東¶
南西向配帝著罇二犧罇二象罇二罍二在堂上神座¶
之左五方帝各太罇二著罇二犧罇二罍一各於室内¶
神座之左内向五帝各著罇二在堂上各於神座之左¶
俱内向五官各象罇二在階下皆於神座之左俱右向¶
(堂上之罇皆於坫階下之罇皆/藉以席俱如勺冪設爵於罇下)設御洗於東階東南(攝/事)¶
<pb:KR2m0009_WYG_074-6a>¶
(設祀/官洗)亞獻之洗又於東南俱北向罍水在洗東篚在洗¶
西南肆(篚實以/巾爵)設五官罍洗篚羃各於酒罇之左俱右¶
向其執罇罍篚羃者各位於其後各設玉幣之篚於堂¶
之上下罇坫之間祀日未明五刻太史令郊社令升設¶
昊天上帝神座於明堂太室之内中央南向席以藁秸¶
設睿宗大聖真皇帝神座於上帝之東南西向席以莞¶
設青帝於木室西向赤帝於火室北向黄帝於太室南¶
户之西北向白帝於金室東向黑帝於水室南向席皆¶
<pb:KR2m0009_WYG_074-6b>¶
以藁秸設太昊炎帝軒轅少昊顓頊之座各於五方帝¶
之左俱内向差退(若非明堂五室皆如/雩祀圜丘設座之禮)設五官座於明¶
堂之庭各依其方俱内向席皆以莞設神位各於座首¶
　　　省牲器¶
　　　鑾駕出宫(並如圜丘儀/)¶
　　　奠玉帛¶
祀日未明三刻諸祀官各服其服其設罇罍玉帛升行¶
掃除門外位儀舞人就位皇帝出行宫之次羣官入就¶
<pb:KR2m0009_WYG_074-7a>¶
位近侍臣陪從儀並同圜丘(攝事亦/如圜丘)皇帝至版位西向¶
立(毎立定太常卿與/博士退立於左)太常卿前奏稱請再拜退復位皇¶
帝再拜奉禮曰衆官再拜衆官在位者皆再拜謁者引¶
諸獻官俱詣東陛升堂立於罇所太祝與獻官皆跪取¶
玉幣於篚立於東南隅西向北上五方帝五配帝太祝¶
立於西南隅東向北上五方帝五官諸太祝及獻官又¶
取幣於篚立於罇所太常卿引皇帝太和之樂作(皇帝/每行)¶
(皆奏太/和之樂)皇帝升自南陛侍中中書令已下及左右侍衛¶
<pb:KR2m0009_WYG_074-7b>¶
量人從升(已下皆如之攝則謁者/引太尉升南陛奠玉帛)皇帝升堂北面立樂¶
止太祝加玉於幣以授侍中侍中奉玉帛西向進皇帝¶
搢鎮圭受玉帛(凡受物皆搢鎮圭/奠訖執圭俛伏興)登歌作肅和之樂以¶
太吕之均太常卿引皇帝進北向跪奠於昊天上帝神¶
座俛伏興太常卿引皇帝立於南方北面五方帝之前太¶
祝奉玉帛各奠於神座還罇所皇帝再拜訖太祝又以¶
配帝之幣授侍中(攝事皆謁者賛授/太尉上下皆然)侍中奉幣西向進¶
皇帝受幣太常卿引皇帝進西面跪奠於睿宗大聖真¶
<pb:KR2m0009_WYG_074-8a>¶
皇帝神位前俛伏興太常卿引皇帝立於東方西向五¶
帝之獻官各奠幣於神座各還五官之祝次奠幣神座¶
各還罇所皇帝再拜訖登歌止太常卿引皇帝樂作皇¶
帝降自南陛還版位西向立樂止初羣官拜訖祝史皆¶
奉毛血之豆立於堂下於登歌止祝史奉毛血各由其¶
階升諸太祝迎取於堂上俱進奠於神座諸太祝與祝¶
史退立於罇所¶
　　　進熟¶
<pb:KR2m0009_WYG_074-8b>¶
皇帝既升奠玉帛其設饌盥洗罇爵一如圜丘之儀(攝/則)¶
(太尉既/升奠)太常卿引皇帝立於南方北向太祝一人持版¶
進於皇帝之右西面跪讀祝文曰維某年嵗次某月朔¶
日子嗣天子臣某敢昭告於(攝事云天子臣某謹遣/太尉封臣名敢昭告於)昊¶
天上帝惟神覆燾羣生陶甄庶𩔖不言而信普博無私¶
謹擇元辰祗率恒禮敬以玉帛犧齊粢盛庶品肅恭禋¶
祀式展誠敬皇考睿宗大聖真皇帝配神作主尚享訖¶
興皇帝再拜初讀祝文訖樂作太祝進奠版於天帝神¶
<pb:KR2m0009_WYG_074-9a>¶
座還罇所皇帝拜訖樂止太常卿引皇帝詣配帝酒罇¶
所執罇者舉羃侍中取爵於坫進引皇帝受爵侍中賛¶
酌汎齊訖樂作太常卿引皇帝進睿宗大聖真皇帝座¶
前西向跪奠爵俛伏興太常卿引皇帝立於東方西向¶
謁者五人引五方帝之太祝詣罍洗盥手俱取匏於坫¶
酌汎齊各進奠於其神座前還罇所樂止配帝太祝一¶
人持版進於皇帝之左北面跪讀祝文曰維某年嵗次¶
月朔日孝子開元神武皇帝臣某敢昭告於皇考睿宗¶
<pb:KR2m0009_WYG_074-9b>¶
大聖真皇帝祗率舊章肅恭恒禮敬致禋祀於昊天上¶
帝惟皇考徳光宇宙道叶乾元申錫無疆實膺嚴配謹¶
以制弊犧齊粢盛庶品肅恭明薦侑神作主尚享訖興¶
皇帝再拜初讀祝文訖樂作太祝進奠版於神座前還¶
罇所皇帝拜訖樂止太常卿引皇帝南方北向立樂作¶
其飲福還宫並如圜丘儀(攝事亦同/雩祀攝事)¶
大享明堂祀昊天上帝以睿宗大聖真皇帝配座又以¶
五方帝五帝五官從祀(籩豆等如冬/至都七十座)¶
<pb:KR2m0009_WYG_074-10a>¶
宋初因唐舊制每嵗冬至圜丘正月上辛祈榖孟夏雩¶
祀季秋大享凡四祭昊天上帝¶
太宗雍熙元年以太祖配上帝¶
淳化四年詔季秋大享以宣祖配¶
真宗時季秋大享以太祖配¶
仁宗時季秋大享以真宗配¶
皇祐二年秋九月辛亥大享明堂三聖並侑¶
　先是宋庠建議以今年當郊而日至在晦用建隆故¶
<pb:KR2m0009_WYG_074-10b>¶
　事宜有所避因請季秋大享於明堂詔從之上謂輔¶
　臣曰明堂者布政之宫天子路寢今大慶殿是也况¶
　明道初已合祭天地於此乃下詔以大慶殿為明堂¶
　掲御篆明堂二字飛白明堂之門四字祠已藏宗正¶
　寺¶
　判太常寺兼儀事宋祁等檢詳典禮條請　一據明¶
　堂制有五室當大享時即設昊天上帝座於太室中¶
　央南向配帝位於上帝東南西向青帝室在東西向¶
<pb:KR2m0009_WYG_074-11a>¶
　赤帝室在南北向黄帝在太室内少西南北向白帝¶
　室在西東向黑帝室在北南向今大慶殿初無五室¶
　欲權為幔室以准古制每室為四户八牖或不為幔¶
　室即止依方設版位於禮亦不至妨闕其五神位即¶
　設於庭中東南　一明堂古制南面三階三面各二¶
　階今大慶殿唯南向一面有兩階其三面之制即難¶
　備設欲於南向權設五階以備乗輿登降　一明堂¶
　大享唯真宗崇配據禮合止告一室伏縁乗輿入廟¶
<pb:KR2m0009_WYG_074-11b>¶
　仰對列聖若専享一室禮未厭情今欲罷有司今年¶
　孟秋時享請皇帝親行朝享之禮即七室皆偏可盡¶
　恭䖍於禮為便其真宗室祝冊兼告崇配之意自餘¶
　齋宿如南郊之儀　一南郊禮畢自大次輦還帷宫¶
　鈞容鼓吹導引自帷宫還内諸營兵夾路鼓吹奉迎¶
　今明堂禮畢還文徳殿以須旦明登樓肆赦縁宫禁¶
　地近難用鈞容鼓吹其鈞容合在宣徳門外排列營¶
　兵鼓吹合在馳道左右排列欲候禮成乗輿離大次¶
<pb:KR2m0009_WYG_074-12a>¶
　還文徳殿時自内傳呼出外計鈞容及諸營鼓吹一¶
　時振作俟乗輿至文徳殿御幄即傳呼令罷¶
　太常禮院言昨赴大慶殿詳度陳列天地以下神位¶
　今參比郊壇壝兆上下位敘如左殿上五室内太室¶
　中北昊天上帝位皇地祗在左皆南面太祖太宗真¶
　宗位在東西向黄帝在太室中西南北面人帝在左¶
　少退青帝赤帝白帝黒帝各從本室人帝在左少退¶
　神州地祗日月北極天皇大帝並設於五室之間其¶
<pb:KR2m0009_WYG_074-12b>¶
　位少退(五帝神州日月北極天/皇帝郊壇為第一龕位)五官勾芒以下設於¶
　明堂庭中少東南别為露幄五緯十二次紫微垣内¶
　官五方嶽鎮海瀆嵗星真枵鈎星以下七十二位於¶
　東西夾廡下版設(於郊壇為/第二龕位)二十八舍黄道内天官¶
　角宿攝提五方山林川澤以下一百七十九位於丹¶
　墀龍墀道東西版設(於郊壇為/第三龕位)黄道外天官及衆星¶
　五方墳衍原隰以下四百九十六位並東西廡周環¶
　殿後版設以北為上(於郊壇為内/壝之内外為)倣古明堂之制又¶
<pb:KR2m0009_WYG_074-13a>¶
　稍與壇壝位叙相𩔖及令修内司并少府司天監量¶
　廣深丈尺約陳列祭器不至併隘如得允當望下司¶
　天監繪圖以進¶
　詔曰國朝三嵗親郊即合祭天地祖宗並配而百神¶
　從祀今祀明堂而禮官所定祭天不及地配坐不及¶
　祖宗未合三朝之制且移郊為大享葢為民祈福宜¶
　合祭皇地祗奉太祖太宗真宗並配而五帝神州地¶
　祗亦親獻之日月河海諸神悉如圜丘從祀因謂輔¶
<pb:KR2m0009_WYG_074-13b>¶
　臣曰禮非天降地出縁人情耳今禮官習拘儒之舊¶
　傳昧三朝之成法非朕所以昭孝息民也¶
　先是資政殿學士知杭州范仲淹建言祀明堂曠禮¶
　宜召元老舊徳陪位於庭乃詔南京起太子太保杜¶
　衍西京起太子太傅任布陪祀且供帳都亭驛待之¶
　既而二人皆以老疾力辭不至遂賜衣帶器幣自後¶
　毎遇大禮而前兩府致仕者率有詔召焉然亦無至¶
　者¶
<pb:KR2m0009_WYG_074-14a>¶
　　按宋初雖有季秋大享明堂之禮然未嘗親祠只¶
　　命有司攝事沿隋唐舊制寓祭南郊壇至仁宗皇¶
　　祐二年始以大慶殿為明堂合祭天地三聖並侑¶
　　百神從事一如圜丘南郊之儀葢當舉郊祀之嵗¶
　　而移其禮用之於明堂故不容不重其事也¶
嘉祐六年九月辛亥大享明堂奉真宗配¶
　禮院言皇祐參用南郊百神之位不應祀法宜如隋¶
　唐舊制設昊天上帝五方帝位以真宗配而五人帝¶
<pb:KR2m0009_WYG_074-14b>¶
　五官神從祀餘皆罷又前一日親享太廟當時嘗停¶
　孟冬之薦考詳典禮宗廟時祭未有因嚴配而輟者¶
　今明堂去孟冬日尚逺請復薦廟前者祖宗並侑今¶
　用典禮獨配前者地祗神州並享今以配天而亦罷¶
　是皆變於禮中之大者也開元開寳二禮五帝無親¶
　獻儀舊禮先詣昊天奠獻五帝並行分獻以侍臣奠¶
　幣皇帝再拜次詣真宗神座於禮為允詔恭依而五¶
　方帝亦行親獻¶
<pb:KR2m0009_WYG_074-15a>¶
　宋祁奏臣切見鄭康成以上天之神凡六昊天者天¶
　皇大帝五帝者太微五帝王肅曰天惟一神以五帝¶
　為次神而諸儒附鄭者多胡據而為説云凡合祭五¶
　帝一嵗有二祀龍見之月祭於南郊謂之大雩一也¶
　九月大享於明堂宗祀文王以配一也祭明堂者諸¶
　儒之言不同或説周家祭五天帝皆明堂中以五人¶
　帝及文王配五官神坐庭中以武王配號曰祖宗禮¶
　所謂祖文王而宗武王者也施設神位凖五行相向¶
<pb:KR2m0009_WYG_074-15b>¶
　以為法威仰在夘西面熛怒在午北面招拒在酉東¶
　面叶光紀在子南面太皥炎帝黄帝少皥髙辛各在¶
　其位少退勾芒祝融后土蓐収元㝠皆在人帝下少¶
　後文王坐太皥之南位如主人少退或曰合祭之日¶
　五精之帝皆西向其牲則天帝各一犢合用十牲文¶
　王武王之牲用太牢以詩我將篇曰我將我享維羊¶
　維牛文王武王而用太牢者以五人帝各専配一天¶
　為之主主足為外神依止則文王汎配五帝矣不専¶
<pb:KR2m0009_WYG_074-16a>¶
　配則所用牲得從盡物之享云¶
英宗治平元年冬十月詔明堂奉仁宗配¶
　時禮院奏乞與兩制同議仁宗皇帝配侑明堂錢公¶
　輔等奏曰三代之法郊以祭天而明堂以祭五帝郊¶
　之祭以始封之祖有聖人之功者配焉明堂之祭以¶
　創業繼體之君有聖人之徳者配焉故孝經曰昔者¶
　周公郊祀后稷以配天宗祀文王於明堂以配上帝¶
　又曰孝莫大於嚴父嚴父莫大於配天則周公其人¶
<pb:KR2m0009_WYG_074-16b>¶
　也以周公言之則嚴父也以成王言之則嚴祖也後¶
　世失禮不足考據請一以周事言之臣切謂聖宋崛¶
　起非有始封之祖也則創業之君是為太祖矣太祖¶
　則周之后稷配祭於郊者也太宗則周之文王配祭¶
　於明堂者也此二配至重萬世不遷之法也真宗則¶
　周之武王宗乎廟而不祧者也雖有配天之功而無¶
　配天之祭未聞成王以嚴父之故廢文王配天之祭¶
　而移於武王也仁宗則周之成王也雖有配天之功¶
<pb:KR2m0009_WYG_074-17a>¶
　而無配天之祭亦未聞康王以嚴父之故廢文王配¶
　天之祭而移於成王也以孔子之心推周公之志則¶
　嚴父也以周公之心攝成王之祭則嚴祖也嚴祖嚴¶
　父其義一也下至於兩漢去聖甚逺明堂配祭東漢¶
　為得在西漢時則孝武始營明堂而以髙帝配之其¶
　後又以景帝配之孝武之後無聞焉在東漢時則孝¶
　明始建明堂而以光武配其後孝章孝安之後無聞¶
　焉當始配之代適符嚴父之説及時異事遷而章安¶
<pb:KR2m0009_WYG_074-17b>¶
　二帝亦弗之變此最為近古而合乎禮者也有唐始¶
　在孝和時則以髙宗配之在明皇時則以睿宗配之¶
　在永㤗時則以肅宗配之禮官杜鴻漸王涯輩皆不¶
　能推明經訓務合古初反雷同其論以惑時主延及¶
　於今牢不可破當仁宗之初倘有建是論者配天之¶
　祭常在乎太宗矣當時無一人言者故使宗周之典¶
　禮不明於聖代而有唐之曲學流弊乎後人願陛下¶
　深詔有司博謀羣賢使配天之祭不膠於嚴父而嚴¶
<pb:KR2m0009_WYG_074-18a>¶
　父之道不専乎配天循宗周之典禮替有唐之曲學¶
　治平元年正月上於是又詔臺諌及講讀官與兩制¶
　再詳定以聞　孫抃等奏議曰仁宗繼體保成置天¶
　下於大安者四十二年功徳於人可謂極矣今祔廟¶
　之始遂抑而不得配上帝之享甚非所以宣章陛下¶
　為後嚴父之大孝　司馬光等奏曰臣等竊以孝子¶
　之心誰不欲尊其父者聖人制禮以為之極不敢踰¶
　也故祖已訓髙宗曰祀無豐於昵孔子與孟懿子論¶
<pb:KR2m0009_WYG_074-18b>¶
　孝亦曰祭之以禮然則事親者不以數祭為孝者貴¶
　於得禮而已前漢以髙祖配天後漢以光武配明堂¶
　以是觀古之帝王自非建邦啟土及造有區夏者皆¶
　無配天之文故雖周之成康漢之文景明章其徳業¶
　非不美也然而子孫不敢推以配天者避祖宗也孝¶
　經曰嚴父莫大於配天則周公其人也孔子以周公¶
　有聖人之徳成太平之業制禮作樂而文王適其父¶
　也故引之以證聖人之徳莫大於孝答曽子之問而¶
<pb:KR2m0009_WYG_074-19a>¶
　已非謂凡有天下者皆當以父配天然後為孝也近¶
　世祀明堂者皆以其父配五帝此乃誤識孝經之意¶
　而違先王之禮不可以為法也景祐二年仁宗詔禮¶
　院官稽案禮典辨崇配之序定二祧之位以太祖為¶
　帝者之祖比周之后稷太宗真宗為帝者之宗比周¶
　之文武然則祀真宗於明堂以配五帝亦未失古禮¶
　今仁宗雖豐功美徳洽於四海而不在二祧之位議¶
　者乃欲捨真宗而以仁宗配明堂恐於祭法不合必¶
<pb:KR2m0009_WYG_074-19b>¶
　若此行之不獨乖違典禮恐亦非仁宗意也臣等竊¶
　謂宜遵舊以真宗配五帝於明堂為便詔從孫抃等¶
　議以仁宗配享明堂¶
　　或問朱子曰我將之詩乃祀文王於明堂之樂章¶
　　詩傳以為物成形於帝人成形於父故季秋祀帝¶
　　於明堂而以父配之取其成物之時也此乃周公¶
　　以義起之非古制也不知周公以後將以文王配¶
　　邪以時王之父配邪曰諸儒正持此二議至今不¶
<pb:KR2m0009_WYG_074-20a>¶
　　決㸔來只得以文王配且周公所制之禮不知在¶
　　武王之時在成王之時若在成王時則文王乃其¶
　　祖也亦自可見又問繼周者如何曰只得以有功¶
　　之祖配之問周公郊后稷以配天宗祀文王於明¶
　　堂以配上帝此説如何曰此是周公創立一箇法¶
　　如此將文王配明堂永為定例以后稷配郊推之¶
　　自可見後來妄將嚴父之説亂了¶
治平四年七月(時神宗/已即位)翰林學士承㫖張方平等言季¶
<pb:KR2m0009_WYG_074-20b>¶
秋大享明堂請以英宗皇帝配神作主以合嚴父之義¶
詔恭依¶
熙寧四年六月詔以今年季秋有事於明堂冬至更不¶
行南郊之禮恩賞就明堂禮畢施行¶
　太常禮院言親祀明堂惟昊天上帝英宗皇帝及五¶
　方帝並皇帝親獻五人帝五官神位即命分獻從之¶
元豐三年詔歴代以来合宫所配雜以先儒六天之説¶
朕甚不取將來祀英宗皇帝於明堂以配上帝餘從祀¶
<pb:KR2m0009_WYG_074-21a>¶
羣神悉罷¶
　詳定郊廟奉祀禮文所詳定謹按周禮有稱昊天上¶
　帝有稱上帝以義推之稱昊天上帝者一帝而已如¶
　祀昊天上帝則服大裘而冕祀五帝亦如之之𩔖是¶
　也稱上帝者昊天上帝及五帝如𩔖造上帝封於大¶
　神之𩔖是也稱五帝者昊天上帝不與如祀五帝則¶
　張大次小次之𩔖也繇是而言則經所謂宗祀文王¶
　於明堂以配上帝者與周禮所稱上帝同矣其將來¶
<pb:KR2m0009_WYG_074-21b>¶
　祀英宗皇帝於明堂以配昊天上帝及五帝欲以此¶
　脩入儀注并據知太常禮院趙居錫楊傑王仲修檢¶
　討楊完何珣直狀謹按周禮掌次職曰王大旅上帝¶
　則張氊案祀五帝則設大次小次又司服職曰祀昊¶
　天上帝則服大裘而冕祀五帝亦如之明上帝與五¶
　帝異矣則孝經所謂宗祀文王於明堂以配上帝者¶
　非可兼五帝也考之易詩書所稱上帝非一易曰先¶
　王作樂崇徳薦之上帝以配祖考詩曰昭事上帝聿¶
<pb:KR2m0009_WYG_074-22a>¶
　懐多福又曰上帝是祗書曰以昭受上帝天其申命¶
　用休又曰惟皇上帝降衷於下民如此𩔖者豈可皆¶
　以五帝而言之自鄭氏之學興乃有六天之説而事¶
　非經見至晉泰始初論者始以為非遂於明堂惟設¶
　昊天上帝一座而已唐顯慶禮亦止祀昊天上帝於¶
　明堂今大享在近議者猶以謂上帝可以及五帝請¶
　如聖詔祀英宗皇帝於明堂惟以配上帝至誠精禋¶
　以稱皇帝嚴父之意詔如趙君錫等所議¶
<pb:KR2m0009_WYG_074-22b>¶
　　楊氏曰愚按孝經曰昔者周公郊祀后稷以配天¶
　　宗祀文王於明堂以配上帝而註疏家言明堂者¶
　　皆曰祀五帝然則上帝之與五帝同乎異乎山隂¶
　　黄度曰昊天上帝者天之大名也五帝分王於四¶
　　時者也周人祀天於圜丘祀上帝於明堂皆報本¶
　　也祀五帝於四郊所以致其生物之功也大宗伯¶
　　言禋祀昊天上帝而不言祀五帝義可知矣由此¶
　　觀之則明堂祀上帝者祀天也非祀五帝也而註¶
<pb:KR2m0009_WYG_074-23a>¶
　　疏家言明堂者皆曰祀五帝其説何從始乎遭秦¶
　　滅學専用夷禮漢興襲秦四畤増之為五畤自是¶
　　以後郊祀用新垣平之言則祠五帝明堂用公玉¶
　　帶之言則祀五帝皆以五畤為主不知有上帝五¶
　　帝之分也成帝即位用匡衡之説改郊祀明年衡¶
　　坐事免官衆庶多言不當變動祭祠者遂復甘泉¶
　　泰畤及雍五畤如故夫明堂祀五帝自武帝首行¶
　　之光武中興以後始建明堂明帝章帝安帝遵行¶
<pb:KR2m0009_WYG_074-23b>¶
　　不變大抵以武帝汶上明堂為法不知周人祀上¶
　　帝於明堂之意矣是故漢儒之註釋明堂者皆云¶
　　祀五帝蓋其見聞習熟然也其後晉泰始中有言¶
　　明堂南郊宜除五帝坐只設昊天上帝一位未幾¶
　　韓楊建言以漢魏故事兼祀五帝無祀一天者竟¶
　　復明堂五帝位是又習熟漢魏故事而然也抑又¶
　　有甚焉者唐開元中王仲邱奏謂禋享上帝有合¶
　　經義而五帝並祀行之已久請二禮並行以成大¶
<pb:KR2m0009_WYG_074-24a>¶
　　享之義本朝皇祐中宋祁奏以上帝五帝二禮並¶
　　存以明聖人尊天奉神之義不敢有所裁抑夫祀¶
　　上帝於明堂周禮也祀五帝於明堂漢禮也合周¶
　　漢而並用之既並祀五帝又祀上帝其義何居是¶
　　説也創於王仲邱襲於宋祁後之言禮者習熟見¶
　　聞又將循此以為不易之典甚矣知天之學不明¶
　　諸儒惑於古今同異而莫知所決行之既久而莫¶
　　覺其誤也肆我神祖聖學髙明洞見周人明堂以¶
<pb:KR2m0009_WYG_074-24b>¶
　　文王配上帝之深意屏黜邪説斷然行之不以為¶
　　疑非聰明睿智不惑之至其孰能與於此哉¶
　詳定禮文所言祀帝於南郊以天道事之享帝於明¶
　堂以人道事之以天道事之則雖配帝用犢禮所謂¶
　帝牛不吉以為稷牛是也以人道事之則雖天帝用¶
　太牢詩所謂我將我享維羊維牛是也梁儀曹郎朱¶
　异請明堂用特牛故隋唐因之皆用特牲非所謂以¶
　人道享上帝之意也皇祐大享明堂用犢七以薦上¶
<pb:KR2m0009_WYG_074-25a>¶
　帝配五方帝用豕各五以薦五人帝熙寧中禮院議¶
　昊天上帝配帝用犢與羊豕各一五帝五人用犢與¶
　羊豕各五皆未應禮今明堂親祠上帝配帝五方帝¶
　五人帝請用牛羊豕各一六月太常禮院言今年明¶
　堂尚在慈聖光獻皇后三年之内請如熙寧元年南¶
　郊故事惟祀事用樂鹵簿鼓吹宫架皆備而不作從¶
　之是後凡國有故皆用此制¶
　又言按晉摯虞議明堂之祭備物以薦三牲並陳籩¶
<pb:KR2m0009_WYG_074-25b>¶
　豆咸列禮同人理故配以近考開元開寳禮及見行¶
　儀注明堂之享席用藁鞂器陶匏並與郊祀無别殊¶
　非所謂禮同人理配以近考之意請以莞席代槀鞂¶
　蒲越以玉爵代匏爵其豆登簋俎罇罍並用宗廟之¶
　器從之¶
哲宗元祐元年吏部尚書吕大防等請宗祀神宗皇帝¶
於明堂以配上帝詔以季秋擇日有事於明堂¶
　九月辛酉帝大享於明堂詔明堂禮畢御紫宸殿羣¶
<pb:KR2m0009_WYG_074-26a>¶
　臣起居不奏祥瑞御樓惟行肆赦儀稱賀並罷以太¶
　常寺言司馬光薨故也¶
四年九月辛巳大享於明堂禮畢詣景靈宫及寺觀恭¶
謝¶
　先時三省言按天聖五年南郊故事禮畢行勞酒之¶
　禮如元會之儀今明堂禮畢請太皇太后御會慶殿¶
　皇帝於簾内行恭謝之禮百僚稱賀訖宣羣官升殿¶
　賜酒太皇太后不許詔曰皇帝臨御海内晏安五經¶
<pb:KR2m0009_WYG_074-26b>¶
　季秋再講宗祀以享天心顧吾何功獲被斯福今有¶
　司因天聖之故事修會慶之盛禮將俾文武稱慶於¶
　庭吾自臨決萬機祗畏豈以菲簿之徳自比章獻之¶
　明矧復皇帝致賀於禁中羣臣奉表於闈左禮文既¶
　具夫又何求前朝舊儀吾不敢受將來明堂禮畢更¶
　不受賀百官並内東門拜表¶
六年太常博士趙叡言本朝親享之禮自明道以來即¶
大慶殿以為明堂至於有司攝事之所乃尚御於圜丘¶
<pb:KR2m0009_WYG_074-27a>¶
竊見南郊齋宫有望祭殿請就行禮從之¶
徽宗崇寧四年詔營建明堂已度地鳩工俟過來嵗取¶
㫖興役明年以彗出西方遂詔罷之¶
政和三年八月詔立明堂於大内之丙地徙祕書省於¶
宣徳門之東以其地為之¶
　詔明堂之制朕取考工互見之文得其制作之本夏¶
　后氏世室堂修二七廣四修一五室三四歩四三尺¶
　九階四旁兩夾窻考夏后氏之制名曰世室又曰堂¶
<pb:KR2m0009_WYG_074-27b>¶
　者則世室非廟堂修二七廣四修一則度以六尺之¶
　歩其堂修十四歩廣十七歩之半又曰五室三四歩¶
　四三尺者四歩益四尺中央土室也三歩益三尺木¶
　火金水四室也每室四户户兩夾窻此夏后氏之制¶
　也商人重屋堂修七尋崇三尺四阿重屋商人名曰¶
　重屋而又曰堂者非寢也度以八尺之尋其堂修七¶
　尋又曰四阿重屋者阿屋之曲也重者屋之複也則¶
　商人有四隅之阿四柱&KR0232;屋則知下方也周人明堂¶
<pb:KR2m0009_WYG_074-28a>¶
　度以九尺之筵三代之制不相襲夏曰世室商曰重¶
　屋周曰明堂則知皆堂也東西九筵南北七筵堂崇¶
　一筵五室凡室二筵者九筵則東西長七筵則南北¶
　狹所以象天則知上圜也夏商周之名雖不相襲其¶
　制則一唯歩尋筵廣狹不同而已考工記所言三代¶
　之制亦各互見朕取夏后氏益土室之度兼商人四¶
　阿重屋之制從周人度以九尺之筵上圓象天下方¶
　象地四户以合四序八窻以應八節五室以聚五行¶
<pb:KR2m0009_WYG_074-28b>¶
　十二堂以聼十二朔九階四阿每室四户夾以八窻¶
　兼三代之制黜諸儒之臆説亨帝嚴父聼朔布政於¶
　一堂之上於古皆合其制大備宜令明堂使司遵圖¶
　建立於是内出明堂圖式於崇政殿宣示百官命蔡¶
　京為明堂使蔡攸討論指畫制度蔡儵蔡翛宋昇參¶
　詳梁師成為都監童師敏為承受以開封尹盛章彈¶
　壓兵匠章罷以王革代之復以章為參詳八月甲寅¶
　開局興工日役萬人仍差天武捧日兵士二千廵檢¶
<pb:KR2m0009_WYG_074-29a>¶
　蔡京言三代之制世室重屋明堂修廣不相襲夏度¶
　以六尺之歩商度以八尺之尋而周以九尺之筵世¶
　每近制每廣今若以二筵為太室方一丈八尺則室¶
　之中設版位禮器已不可容理當增廣今從周之制¶
　以九尺之筵為度太室修四筵(三丈/六尺)廣五筵(四丈/五尺)共¶
　為九筵木火金水四室各修三筵益四五(三丈一/尺五寸)廣¶
　四筵(三丈/六尺)共七筵益四尺五寸十二堂古無修廣之¶
　數今亦度以九尺之筵明堂元堂各修四筵(三丈/六尺)廣¶
<pb:KR2m0009_WYG_074-29b>¶
　五筵(四丈/五尺)左右个各修廣四筵(三丈/六尺)青陽總章各修¶
　廣四筵(三丈/六尺)左右个各修四筵(三丈/六尺)廣三筵益四五¶
　(三丈一/尺五寸)四阿各四筵(三丈/六尺)堂柱外基各一筵(九/尺)堂總¶
　修一十九筵(一十七/丈一尺)廣二十一筵(一十八/丈九尺)蔡攸言明¶
　堂五門廊廡葢以素瓦而門堂則以琉璃其地則隨¶
　所向而砌以五色之石欄楯柱端以銅為辟邪之象¶
　而飾以五方所向之色八窻八柱則以青黄緑相間¶
　堂室柱門欄柱並以丹艧塗之堂階為三級每級崇¶
<pb:KR2m0009_WYG_074-30a>¶
　三尺共為一筵改火珠為雲龍之象堦庭植松梓檜¶
　之木宫門不設㦸而殿隅並垂鈴云詔以元堂犯聖¶
　祖之諱取平在朔易之義改為平朔門亦如之仍改¶
　敷右門曰左敷佑左承天門曰右敷佑承天門曰平¶
　秩更衣大次曰齋明殿其明堂青陽總章元堂太室¶
　五門並御書牓之¶
七年明堂成有司請頒常視朔聼朝詔明堂専以配帝¶
嚴父餘悉移於大慶文徳殿羣臣五表陳請乃從之¶
<pb:KR2m0009_WYG_074-30b>¶
　禮制局列上明堂七議一曰古者朔必告廟示不敢¶
　専請視朝聼朔必先奏告以見繼述之意二曰古者¶
　天子負扆南鄉以朝諸侯聼朔則各隨其方請自今¶
　御明堂正南鄉之位布政則隨月而御堂其閠月則¶
　居門焉三曰禮記月令天子居青陽總章每月異禮¶
　請稽月令十二堂之制修定時令使有司奉而行之¶
　四曰月令以季秋之月為來嵗受朔之日請以每嵗¶
　十月於明堂受新歴退而頒之郡國五曰古者天子¶
<pb:KR2m0009_WYG_074-31a>¶
　負扆公侯伯子男蠻夷戎狄四塞之國各以内外尊¶
　卑為位請自今元正冬至及朝㑹並御明堂遼使依¶
　賓禮蕃國各隨其方立於四門之外六曰古者以明¶
　堂為布政之宫自今若有御扎手詔並請先於明堂¶
　宣示然後榜之廟堂頒之天下七曰赦書徳音舊制¶
　宣於文徳殿自今請非御樓肆赦並請於明堂宣讀¶
　九月詔頒朔布政自十月為始其月皇帝御明堂平¶
　朔左个頒天運政治及八年戊戌嵗運歴數於天下¶
<pb:KR2m0009_WYG_074-31b>¶
　百官常服立明堂下乗輿自内殿出負扆坐於明堂¶
　大晟樂作百官朝於堂下大臣陞階進呈所頒布時¶
　令左右丞一員跪請付外施行宰相承制可之左右¶
　丞乃下授頒政官頒政官受而讀之訖出閤門奏禮¶
　畢皇帝降御座百官乃退自是以為常¶
重和元年九月辛夘大享明堂併祀五帝¶
　初禮部尚書許光凝等言月令季秋大享帝説者謂¶
　徧祭五帝也曲禮大享不問卜説者謂祭五帝於明¶
<pb:KR2m0009_WYG_074-32a>¶
　堂莫適卜也周官太宰祀五帝則掌百官誓戒説者¶
　謂祀五帝於四郊及明堂而王安石以謂五帝者五¶
　精之君昊天之佐也惟其為五精之君故分位於五¶
　室惟其為昊天之佐故與享於明堂自神宗下詔惟¶
　以英宗配上帝而悉去從祀羣神陛下肇新宏規季¶
　秋大享位五帝於其室既無以禰槩配之嫌止祀五¶
　帝又無羣神從祀之黷則神宗黜六天於前陛下正¶
　五室於後其揆一也從之乃詔從祀五帝¶
<pb:KR2m0009_WYG_074-32b>¶
　禮制局言祀天神於冬至祀地示於夏至乃有常日¶
　無所事卜季秋大享帝以先王配則有常月而未有¶
　常日禮不卜常祀而卜其日葢月有上辛次辛謀及¶
　卜筮所以極嚴恭之意也請明堂以吉辛為正¶
　詔每嵗季秋大享親祠明堂罷有司攝事又詔明堂¶
　近在宫城秋享實薦時事行之久逺宜極簡嚴其每¶
　嵗季秋親祠如孟月朝獻禮更不差五使儀仗等自¶
　是迄宣和末嵗行親享之禮云¶
<pb:KR2m0009_WYG_074-33a>¶
髙宗紹興元年上合祭天地於明堂奉太祖太宗配祀¶
禮畢不受賀文武百官拜表稱賀如儀以嗣濮王仲湜¶
為亞獻右監門衛大將軍信州防禦使令話為終獻¶
　時禮部尚書秦檜等言伏覩建炎恭行郊祀之禮其¶
　時儀文制度與夫衣服器皿之𩔖已不能如禮明年¶
　渡江國歩愈艱今嵗復當郊祀謹按冬祀大禮神位¶
　六百九十行事官六百七十餘員而鹵簿儀仗輿輦¶
　宫架祭器法服散失殆盡及景靈宫太廟行事與登¶
<pb:KR2m0009_WYG_074-33b>¶
　門肆眚等禮不可悉行至於祫享親詣宗廟行禮又¶
　不及天地惟宗祀明堂似乎簡易茍朝廷深原禮意¶
　采先儒之説漢武帝孝章之制而畧其嚴父之文志¶
　存享帝而不拘於制度之末獨明堂之禮尚或可行¶
　乞博採羣議令有司參考典禮以聞¶
　禮部尚書胡直孺議曰謹按百王之禮沿革不同而¶
　祀天地於郊丘祀上帝於明堂祫享祖宗於太廟此¶
　三者萬世不易之禮惟仁宗皇祐時大享明堂合祭¶
<pb:KR2m0009_WYG_074-34a>¶
　天地並侑祖宗徧禮百神聖訓有禮縁人情之語而¶
　文彦博以仁祖為能逹禮之情適禮之變由此觀之¶
　皇祐祀典本非為萬世不易之禮也國朝配祀初無¶
　定制自英宗皇帝始専配以近考司馬光吕誨爭之¶
　以為絀祖進父然卒不能奪王珪孫抃之謟辭其後¶
　神宗皇帝謂周公宗祀在成王之時成王以文王為¶
　祖則明堂非以考配明矣王安石亦以誤引孝經嚴¶
　父之文惜乎不能將順上意以辨正典禮謹按聖宋¶
<pb:KR2m0009_WYG_074-34b>¶
　崛起非有始封之祖則創業之君太祖是也太祖則¶
　周之后稷配祭於郊者也太宗則周之文王配祭於¶
　明堂者也此二祭者萬世不遷之法皇祐宗祀合祭¶
　天地固宜以太祖太宗配當時葢拘於嚴父故配帝¶
　并及於真宗今主上紹膺大統自真宗至於神宗均¶
　為祖廟獨躋則患在於無名並配則幾同於祫享又¶
　從祀百神在於明堂本非典禮或升或黜慢瀆為多¶
　今參酌皇祐詔書將來請合祭昊天上帝皇地祗於¶
<pb:KR2m0009_WYG_074-35a>¶
　明堂奉太祖太宗以配天惟禮専而事簡庶㡬可以¶
　致力於神明然後申飭攸司各揚乃職犠牲必成粢¶
　盛必潔衣服必備以盡其所以致力於神之意則一¶
　朝大典豈特施於艱難之時情文粗稱雖萬世行之¶
　可也是時太常少卿蘇遲等則請用皇祐詔書之意¶
　兼采景祐禮官之請即常御殿南向西上設昊天上¶
　帝皇地祗位西向北上設太祖太宗真宗神位於殿¶
　之東廡設圓丘第一龕九位於殿之西廡設方澤第¶
<pb:KR2m0009_WYG_074-35b>¶
　一成一十六位庶幾誠意可展儀物可備如以不徧¶
　及列聖為未足則大禮前一日有親誼太廟之文今¶
　神主在温州恐當命大臣於某處攝行祀事如以不¶
　徧及百神為未足則請即行在天慶觀之大享後擇¶
　一日取祖宗大禮既畢恭謝之文亦命大臣簡其儀¶
　物悉舉以告亦足以盡祈報之心詔依禮部新儀一¶
　遵皇祐二年詔書仍以明堂大禮為稱於常御殿設¶
　位行禮¶
<pb:KR2m0009_WYG_074-36a>¶
　禮部言凖詔參酌皇祐詔書合祭天地於明堂奉太¶
　祖太宗以配合用神位四位元係御筆明金青字出¶
　雕木縷金五綵装蓮花戱龍座黄紗明金罩子黄羅¶
　夾軟罩子黄羅襯褥朱紅漆腰&KR1053;套匣黄羅夾帕事¶
　件全昨縁揚州渡江失去乞下所屬制造從之¶
四年九月有事於明堂合祭天地以太祖太宗配兼祀¶
百神¶
　先時有司請議郊祀明堂祫享之宜禮部侍郎陳與¶
<pb:KR2m0009_WYG_074-36b>¶
　義議曰臣切考國家大祀天子躬行者有南郊有明¶
　堂有祫祭有恭謝古者為郊之制在國之南五十里¶
　葢謂國都之南也陛下駐蹕於此非建都之地置設¶
　壇壝固無其所建炎戊申舉是禮於維揚者是時以¶
　火徳嗣興大統復集即位之初不可以不見帝以禮¶
　從權非必襲用而況鹵簿儀物渡江散盡疆陲戎事¶
　嵗晩多虞則南郊之禮在今日固不敢輕議者也國¶
　歩未定之際奉安廟祏權在永嘉既已累年若欲移¶
<pb:KR2m0009_WYG_074-37a>¶
　徙以便親祠懼失在天神靈之意則祫祭之禮在今¶
　日實不可行者也陛下躬履多虞嚴恭寅畏方與萬¶
　姓請命於天用實而去文有祈而無報則恭謝之禮¶
　在今日不可行者也搢紳儒生又有為柴望之説者¶
　以謂雖祖宗未之或行而今日可以肇脩臣嘗考之¶
　其説本於書之堯典本為廵狩之用而周室行之於¶
　時邁告祭之詩其説詳於孔頴逹之疏指為封禪之¶
　事而漢光武用之著於泰山刻石之文陛下遭時艱¶
<pb:KR2m0009_WYG_074-37b>¶
　故遵養東南修政理戎俟天悔禍舉兹大禮惟務於¶
　忱豈可托廵狩告至以有辭乎又況柴望之祭不及¶
　祖宗所用時日亦當有據若一切損益之則安用柴¶
　望之名哉然則柴望之禮在今日亦不可行者也臣¶
　竊惟明堂之禮有漢武帝汶上之制紹興元年實已¶
　行之若再舉而行適宜於今事無戾於古典或謂自¶
　維揚南郊之後至於今日再遇當郊之嵗不可以踰¶
　六年而不郊以臣考之郊之疏數本無定制真宗自¶
<pb:KR2m0009_WYG_074-38a>¶
　景徳二年祀南郊至祥符七年而始祀東郊則九年¶
　而後再郊矣仁宗皇帝皇祐五年祀南郊嘉祐元年¶
　行恭謝禮四年行祫祭禮七年行明堂禮則踰九年¶
　而不再郊矣踰六年而不郊非所疑也或以周公嚴¶
　父之文為疑則既有治平中司馬光吕誨之議又有¶
　熙寧中祖宗之聖訓與王安石之説足以破萬世之¶
　惑矣或以並配之禮為疑葢紹興元年禮官之議以¶
　謂皇祐之時四方無虞萬物盛多是以明堂合祭天¶
<pb:KR2m0009_WYG_074-38b>¶
　地並配祖宗葢其説不盡不能推明所以變禮之意¶
　是以致衆人之疑謹按皇祐詔書其畧曰國朝自祖¶
　宗以來三嵗一郊今祀明堂正當三嵗親郊之期而¶
　禮官所定配坐不及祖宗宜並配以稱朕恭事祖宗¶
　之意葢太祖則周之后稷當配祭於郊者也太宗則¶
　周之文王當配祭於明當者也郊當祭太祖而以當¶
　郊之嵗舉明堂之禮則不可以遺太祖而不祭稽之¶
　神理本之人情則皇祐詔書之本意可以為萬世不¶
<pb:KR2m0009_WYG_074-39a>¶
　刋之典豈特以四方無虞萬物盛多而舉此哉並配¶
　之禮又非所疑也若乃神位儀物損益多寡之數更¶
　合再加斟酌以盡今日情文之宜詔從之葢中興郊¶
　祀明堂合祭天地並配祖宗之禮參考推明至與義¶
　之議而始定於是太常寺條具乞以明堂大禮為稱¶
　左僕射誓行事執事陪祠官於尚書省刑部尚書莅¶
　誓明堂殿上下徹去黄道䄄褥入殿門不張葢百官¶
　不得囬班御燎從物繖扇更不入殿行禮前衛士不¶
<pb:KR2m0009_WYG_074-39b>¶
　起居呼萬嵗讀册官讀册至御名勿興詔並從之¶
　國子監丞王普言大禮明堂有未合典禮之事正配¶
　每位設太罇三著罇三犧罇象罇壺罇山罇各一又¶
　設罍如罇之數太罇一實供内法酒一實汎濟一實¶
　醴齊著罇一實祠祭法酒一實盎齊犧罇實緹齊象¶
　罇實沈齊壺罇實昔酒山罇實事酒太罍一實清酒¶
　餘皆實明水謹按周禮春祠夏禴用兩犧罇兩象罇¶
　秋嘗冬烝用兩著罇兩壺罇四時之間祀用兩太罇¶
<pb:KR2m0009_WYG_074-40a>¶
　兩山罇又曰凡祭祀供五齊三酒以實八尊然則六¶
　尊之數凡十有二其當時所用者四其設而不酌者¶
　八明堂乃季秋大享則初獻當用兩著罇一實元酒¶
　一實醴齊亞終獻當用兩壺罇一實元酒一實盎齊¶
　皆有罍如罇之實又設兩太罇兩山罇兩犧罇兩象¶
　罇實五齊三酒而不酌罍亦如之今祭祀所用惟九¶
　罇而首設太罇者三以供内法酒及汎齊醴齊實之¶
　又設著罇者二以祠祭法酒及盎齊實之又設犧罇¶
<pb:KR2m0009_WYG_074-40b>¶
　象罇壺罇山罇各以緹齊沈齊事酒昔酒實之尊之¶
　數不足以盡五齊三酒也又設太罍以清酒實之元¶
　酒不與齊酒對設也則又為八罍以實之且在三酒¶
　之後焉葢不論所設之適與所陳之義但取遍於罇¶
　罍之數而已實無經據也宜倣司罇彜秋嘗之制設¶
　兩著罇一實元酒一實醴齊以俟初獻又設兩壺罇¶
　一實元酒一實盎齊以俟亞獻終獻其餘八尊以實¶
　五齊三酒設而不酌悉如周官之制其醴齊請以祠¶
<pb:KR2m0009_WYG_074-41a>¶
　祭法酒代之其盎齊請以供内法酒代之增三罇為¶
　十二之數庶與周官相應¶
　又言按祭器實倣聶崇義三禮圖制度如爵為爵形¶
　負盞於背則不可以反坫簠簋如桶其上為龜則不¶
　可以郤葢此𩔖甚多葢出於臆度而未嘗親見古器¶
　也自劉敞著先秦古器記歐陽脩著集古錄李公麟¶
　著古器圖吕大臨著考古圖乃親得三代之器驗其¶
　款識可以為據政和新成禮器制度皆出於此其用¶
<pb:KR2m0009_WYG_074-41b>¶
　銅者嘗有詔許外州以漆木為之至主上受命於應¶
　天郊祀於維揚皆用新成禮器初未嘗廢止縁渡江¶
　散失無有存者昨來明堂所用乃有司率意略倣崇¶
　義三禮圖其制非是宜並從古器制度為定其簠簋¶
　罇罍之屬仍以漆木代銅庶幾易得成就¶
紹興七年詔大享明堂時徽宗升遐上躬行三年之䘮¶
禮部太常寺言景徳熙豐南郊故事皆在諒闇中當時¶
親郊行禮除郊廟景靈宫合用樂外所有鹵簿鼓吹及¶
<pb:KR2m0009_WYG_074-42a>¶
樓前宫架諸軍音樂皆備而不作其逐處警揚止鳴金¶
鉦鼓角乞依累朝故事行太常博士孫邦乞自受誓戒¶
日皇帝暨百僚禁衛等權易吉服至禮成還内仍舊中¶
書舍人傅崧卿援嚴父之文欲陞徽宗配享詔令侍從¶
臺諫禮官同議¶
　禮部侍郎陳公輔言陛下方居道君皇帝之䘮而道¶
　君皇帝神靈方在几筵豈可遽預配祭之禮况梓宫¶
　未還祔廟未有定議臣愚以為當先期一日陛下盡¶
<pb:KR2m0009_WYG_074-42b>¶
　哀致奠奏於道君皇帝以將有事明堂暫離几筵暫¶
　假吉服蓋國家故事不敢廢也然後即齋宫入太廟¶
　行明堂事事畢服䘮如初斯謂合禮吏部尚書孫近¶
　等議引司馬光之説曰漢以髙祖配天後漢以光武¶
　配明堂古之帝王自非建邦啟土造有區夏者皆無¶
　配天之文雖周之成康漢之文景明章徳業非不美¶
　也然子孫不敢推以配天者避祖宗也近世祀明堂¶
　者皆以其父配此乃誤認孝經之意而違先王之禮¶
<pb:KR2m0009_WYG_074-43a>¶
　不可以為法況梓宫未還几筵未除山陵未下而遽¶
　議配侑之事乎臣等伏請今年明堂大禮權依紹興¶
　元年詔書請俟削平僣亂恢復大業然後定郊祀明¶
　堂之議一從成周庶不失禮經之正詔從之¶
三十一年九月辛未大享明堂罷合祭奉徽宗配祀祀¶
五天帝五人帝於堂上五官神於東廂罷從祀諸神位¶
用熙寧禮也¶
　禮部太常寺言明堂大禮車輅鹵簿法駕儀仗理合¶
<pb:KR2m0009_WYG_074-43b>¶
　預行討論欲依政和五禮新儀宗祀上帝有司陳法¶
　駕鹵簿車駕自太廟乗玉輅詣文徳殿皇祐明堂記¶
　大駕宇圖用萬有八千二百五十六人大中祥符元¶
　年法駕用萬有六百六十一人較之昨禮令三分減¶
　一為率禮官所定凡萬有一千八十八人昨紹興二¶
　十五年至二十八年郊祀大禮大駕鹵簿捧日奉宸¶
　隊等共一萬五千二百二十二人今討論明堂大禮¶
　乞依紹興二十八年例三分減一用一萬一百四十¶
<pb:KR2m0009_WYG_074-44a>¶
　人從之¶
　¶
　¶
　¶
　¶
　¶
　¶
　¶
<pb:KR2m0009_WYG_074-44b>¶
　¶
　¶
　¶
　¶
　¶
　¶
　¶
　文獻通考卷七十四¶
