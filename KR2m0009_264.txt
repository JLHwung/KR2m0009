# -*- mode: mandoku-view; -*-
#+TITLE: 文獻通考
#+DATE: 2015-08-24 22:49:39.042508
#+PROPERTY: ID KR2m0009
#+PROPERTY: BASEEDITION WYG    
#+PROPERTY: JUAN 卷二百六十四
<pb:KR2m0009_WYG_264-1a>¶
欽定四庫全書¶
　文獻通考卷二百六十四¶
　　鄱　陽　馬　端　臨　貴　與　著¶
　封建考五¶
　　春秋列國傳授本末事跡¶
　周¶
周姬姓公爵國在王畿内扶風雍縣唐改為天興成王¶
封周公於魯周公元子伯禽就封於魯次子留相王室¶
<pb:KR2m0009_WYG_264-1b>¶
代為周公　桓公五年鄭伯不朝王以諸侯伐鄭鄭禦¶
之王為中軍虢公林父將右軍蔡衞屬焉周公黑肩將¶
左軍陳人屬焉(黑肩即周/桓公也)王卒大敗　十八年周公欲¶
弑莊王而立王子克(莊王/弟)辛伯告王遂與王殺周公黒¶
肩王子克奔燕初子儀有寵於桓王(子儀即/王子克)桓王屬諸¶
周公辛伯諌曰並后(妾如/后)匹嫡(庶如/嫡)兩政(臣擅/命)耦國(都/如)¶
(國/)亂之本也周公弗從故及　僖公九年周公㑹齊侯¶
及諸侯盟於葵邱(周公宰/孔也)王使宰孔賜齊侯胙　二十¶
<pb:KR2m0009_WYG_264-2a>¶
四年頹叔桃子奉太叔以狄師伐周大敗周師獲周公¶
忌父原伯毛伯富辰　三十年王使周公閲來聘饗有¶
昌歜白黒形鹽(昌歜昌蒲葅白熬稻黒/熬黍形鹽鹽形象虎)辭曰國君文足¶
昭也武可畏也則有備物之饗以象其德薦五味羞嘉¶
榖鹽虎形以獻其功吾何以堪之　文公十四年頃王¶
崩周公閲與王孫蘓争政故不赴周公與王孫蘓訟於¶
晉王叛王孫蘓(王匡/王)而使尹氏與聃啓訟周公於晉趙¶
宣子平王室而復之　成公十一年周公楚惡惠襄之¶
<pb:KR2m0009_WYG_264-2b>¶
偪也(惠王襄/王之族)且與伯輿争政(伯輿周/卿士)不勝怒而出及陽¶
樊王使劉子復之盟於鄄而入三日復出奔晉(王既復/之而復)¶
(出所以自/絶於周)¶
　　召¶
召姬姓伯爵國在王畿内雍縣東南今王屋縣召康公¶
奭受封於燕而食采於召其後世世輔王室　厲王行¶
暴虐國人謗王召穆公虎諫曰民不堪命矣王怒得衞¶
巫使監謗者以告則殺之國人莫敢言道路以目王告¶
<pb:KR2m0009_WYG_264-3a>¶
召公曰吾能弭謗矣召公曰是鄣之也防民之口甚於¶
防川川壅而潰傷人必多民亦如之王不聽國人畔襲¶
王王出奔彘太子静匿召公之家國人圍之召公曰昔¶
吾驟諫王王不從以及此難也今殺王太子王其以我¶
為讐而懟怒乎乃以其子代王太子太子得脱周公召¶
公二相行政號曰共和共和十四年厲王死於彘太子¶
静長於召公家二相共立之是為宣王宣王即位命穆¶
公平淮夷告成於王王錫以圭瓚秬鬯一卣錫之土田¶
<pb:KR2m0009_WYG_264-3b>¶
穆公作常武之詩以美宣王　僖公十一年王使召武¶
公賜晉惠公命　宣公十五年王孫蘓與召氏毛氏争¶
政使王子㨗殺召戴公及毛伯衞卒立召襄(襄召戴/公之子)¶
成公八年王使召桓公來賜魯公命　昭公二十二年¶
景王崩既葬王子朝因舊官百工之喪職秩者與靈景¶
之族以作亂逐劉子單子王子還與召莊公謀殺單子¶
(還及召莊公/奐皆子朝黨)　二十六年召伯盈逐王子朝(伯盈本子/朝黨晉師)¶
(克鞏知子朝不成/更逐之而立敬王)王子朝及召氏之族毛伯得尹氏固¶
<pb:KR2m0009_WYG_264-4a>¶
南宫嚚奉周之典籍以奔楚召伯逆王於尸及劉子單¶
子盟(召伯新/還故盟)　二十九年三月京師人殺召伯盈尹氏¶
固及原伯魯之子(皆子朝/黨也)¶
　　劉¶
劉姬姓子爵國在畿内河南緱氏縣西北今緱氏西城¶
舊有劉亭劉子世為王卿士　宣公十年劉康公報聘¶
於魯(去年王來徵聘孟/獻子聘於周也)　成公元年晉侯使瑕嘉平戎¶
於王劉康公徼戎將遂伐之叔服曰背盟而欺大國必¶
<pb:KR2m0009_WYG_264-4b>¶
敗不聽遂伐茅戎敗績於徐吾氏　十一年晉郤至與¶
周争鄇田王命劉康公單襄公訟諸晉郤至曰温吾故¶
也故不敢失劉子單子曰昔周克商使諸侯撫封蘓忿¶
生以温為司寇與檀伯達封於河蘓氏即狄又不能於¶
狄而奔衞襄王勞文公而賜之温狐氏陽氏先處之而¶
後及子若治其故則王官之邑也子安得之晉侯使郤¶
至勿敢争　十三年劉康公㑹晉侯及諸侯伐秦成肅¶
公受脤於社不敬劉子曰吾聞之民受天地之中以生¶
<pb:KR2m0009_WYG_264-5a>¶
所謂命也是以有動作禮義威儀之則以定命也能者¶
養之以福不能者敗以取禍是故君子勤禮小人盡力¶
勤禮莫如致敬盡力莫如敦篤敬在養神篤在守業國¶
之大事在祀與戎祀有執膰戎有受脤神之大節也今¶
成子惰棄其命矣其不反乎　十四年王使劉定公賜¶
齊侯命　昭公元年晉趙武楚公子圍㑹諸侯于虢王¶
使劉定公勞趙孟於潁館於洛汭劉子曰美哉禹功明¶
德逺矣微禹吾其魚乎吾與子弁冕端委以治民臨諸¶
<pb:KR2m0009_WYG_264-5b>¶
侯禹之力也子盍亦績禹功而大庇民乎對曰老夫罪¶
戾是懼焉能恤逺吾儕偷食朝不謀夕何其長也劉子¶
歸以語王曰諺所謂老將至而耄及之者其趙孟之謂¶
乎為晉正卿以主諸侯而儕於𨽻人朝不謀夕棄神人¶
矣神怒民叛何以能乆趙孟不復年矣　昭公二十二¶
年初王子朝賓起有寵於景王(子朝景王長庶/子賓起子朝傅)王與賓¶
孟説之(孟即/賓起)欲立之劉獻公之庶子伯蚠事單穆公(獻/公)¶
(劉摯伯蚠劉/狄穆公單旗)惡賓孟之為人也願殺之又惡王子朝之¶
<pb:KR2m0009_WYG_264-6a>¶
言以為亂願去之(子朝有欲/位之言)夏王田北山使公卿皆從¶
將殺劉子單子(王知劉單不欲立/子朝欲先期殺之)王有心疾乙丑崩於¶
榮錡氏戊辰劉子摯卒無子單子立劉蚠五月庚辰見¶
王(見王/猛)遂攻賓起殺之盟羣王子于單氏丁巳葬景王¶
王子朝因舊官百工之喪職秩者與靈景之族以作亂¶
(靈王景王/之子也)帥郊要餞之甲(三邑/周地)以逐劉子劉子奔揚單¶
子逆悼王於莊宫以歸王子還夜取王以如莊宫(王子/還子)¶
(朝黨不欲使單子/得王猛故取之)癸亥單子出(失王故/出奔)王子還與召莊¶
<pb:KR2m0009_WYG_264-6b>¶
公謀曰不殺單旗不㨗遂奉王以追單子及領大盟而¶
復(領周地欲重盟令單子劉/子復歸然後背盟殺之)殺摯荒以説劉子如劉單¶
子亡奔於平畤(知還欲背/盟故奔)羣王子追之單子殺還姑發¶
弱鬷延定稠(八子靈景之族/因戰而殺之)子朝奔京(其黨/死故)丙寅伐之¶
(單子/伐京)京人奔山劉子入於王城(子朝奔京/故得入)辛未鞏簡公¶
敗績於京乙亥甘平公亦敗焉(甘鞏二公周卿/士為子朝所敗)單子欲¶
告急於晉以王如平畤遂如圃車次於皇(出次以/示急)劉子¶
如劉單子使王子處守於王城(守王城/距子朝)盟百工於平宫¶
<pb:KR2m0009_WYG_264-7a>¶
鄩&KR0388;伐皇大敗(子朝/黨)司徒醜以王師敗績於前城百工¶
叛(司徒醜/敗故)伐單氏之宫敗焉(百工伐單氏/為單氏所敗)庚午反伐之¶
(單氏反/伐百工)辛未伐東圉(百工/所在)冬十月丁巳晉籍談荀躒帥¶
九州之戎及焦瑕温原之師以納王於王城庚申單子¶
劉蚠以王師敗績於郊(為子朝之/黨所敗)前城人敗陸渾於社¶
(前城子/朝衆)十一月乙酉王子猛卒不成喪也(未即位周人/諡曰悼王所)¶
(以不/稱崩)己丑敬王即位(子猛/母弟)館于子旅氏(周大/夫)　二十三¶
年四月單子取訾劉子取牆人直人(二邑屬/子朝)六月王子¶
<pb:KR2m0009_WYG_264-7b>¶
朝入於尹(自京入尹/氏之邑)癸未尹圉誘劉佗殺之(尹圉尹文/公也劉佗)¶
(劉蚠族/敬王黨)丙戌單子從阪道劉子從尹道伐尹單子先至¶
而敗劉子還己丑召伯奐南宫極以成周人戍尹(二子/周卿)¶
(士子/朝黨)庚寅單子劉子樊齊以王如劉(辟子朝出/居劉子邑)甲午王¶
子朝入於王城次於左巷鄩羅納諸莊宫(周大/夫)尹辛敗¶
劉師於唐丙辰又敗諸鄩甲子尹辛取西闈(西闈/周地)丙寅¶
攻蒯蒯潰　二十六年單子如晉告急劉人敗王城之¶
師於尹氏(劉人劉蚠之族/王城子朝之徒)戊辰王城人劉氏戰于施谷¶
<pb:KR2m0009_WYG_264-8a>¶
劉氏敗績七月劉子以王出(師敗/故)次於渠(周/地)王城人焚¶
劉王宿於禇氏晉知躒趙鞅帥師納王召伯盈逐王子¶
朝子朝奔楚召伯逆王於尸及劉子單子盟癸酉王入¶
于成周　定公四年劉文公㑹晉及諸侯于召陵謀伐¶
楚也　七年周儋翩入於儀栗以叛(儀栗/周邑)單武公劉桓¶
公敗尹氏於窮谷(尹氏復黨儋/翩共為亂也)　八年劉子伐儀栗伐¶
盂以定王室(討儋翩/之黨)　哀公三年初劉氏范氏世為婚¶
姻萇宏事劉文公故周與范氏趙鞅以為討六月周人¶
<pb:KR2m0009_WYG_264-8b>¶
殺萇宏及定王時劉氏亡(國/語)¶
　　單¶
單姬姓伯爵國在畿内單伯世為王卿士　莊公十四¶
年齊侯以諸侯伐宋(以其背北杏/之㑹故也)齊請師於周(欲崇天/子假王)¶
(命以示/大順)單子㑹之取成於宋而還　文公十四年魯襄¶
仲使告於王請以王寵求叔姬於齊(叔姬魯女齊昭公/夫人生子舍無寵)¶
(為公子商人/弑之而自立)曰殺其子焉用其母請受而罪之冬單子¶
如齊請子叔姬齊人執之(恨魯恃王/勢求女)又執子叔姬　十¶
<pb:KR2m0009_WYG_264-9a>¶
五年齊人許單伯請而赦之使致命於魯　成公元年¶
晉侯使瑕嘉平戎於王單襄公如晉拜成　十二年郤¶
至與周争鄇田王命劉康公單襄公訟諸晉(語見/劉子)　十¶
七年單子㑹晉侯及諸侯之師伐鄭　襄公三年公㑹¶
單頃公及諸侯同盟于雞澤　十年王叔陳生與伯輿¶
争政(二子王/卿士)晉侯使士匄平王室王使叔氏與伯輿合¶
要(要辭/也)王叔氏不能舉其契王叔奔晉單靖公為卿士¶
以相王室(代王/叔)　昭公十一年單子㑹韓宣子于戚視¶
<pb:KR2m0009_WYG_264-9b>¶
下言徐叔向曰單子其將死乎朝有著定(著定朝内列/位常處謂之)¶
(表/著)㑹有表(野㑹設表/以為位)衣有襘𢃄有結(襘領㑹/結帯結)㑹朝之言¶
必聞於表著之位所以昭事序也視不過結襘之中所¶
以道容貎也言以命之容貎以明之失則有闕今單子¶
為王官伯而命事於㑹視不登帯言不過步貎不道容¶
而言不昭矣不道不共不昭不從無守氣矣冬單成公¶
卒景王鑄大錢及無射單穆公諫不聽　二十二年景¶
王崩劉子單子立王子猛王子朝作亂(語見/劉子)　定公八¶
<pb:KR2m0009_WYG_264-10a>¶
年單子伐榖城簡城以定王室(討儋翩/之亂)¶
　　祭¶
祭姬姓伯爵周公之後國於畿内在陳留長垣縣今鄭¶
州管城有祭城世為王卿士　穆王將征犬戎祭公謀¶
父諫曰不可先王耀德不觀兵夫兵戢而時動動則威¶
觀則玩玩則無震(韋昭曰/震懼也)是故周文公之頌(韋昭曰文/公周公旦)¶
(之/諡)曰載戢干戈載櫜弓矢(唐固曰/櫜韜也)我求懿德肆于時夏¶
允王保之(韋昭曰言武王常求美德故陳其功於是夏/而歌之信哉武王能保此時夏之美樂章大)¶
<pb:KR2m0009_WYG_264-10b>¶
(者曰/夏)先王之於民也茂正其德而厚其性阜其財求而¶
利其器用明利害之鄉(韋昭曰/鄉方也)以文修之使之務利而¶
辟害懷德而畏威故能保世以滋大昔我先王世后稷¶
(韋昭曰謂棄與不窋也/唐固曰父子相繼曰世)以服事虞夏及夏之衰也(正義/曰謂)¶
(太康/也)棄稷不務(正義曰言太/康棄廢稷官)我先王不窋用失其官而¶
自竄於戎狄之間不敢怠業時序其德遵修其緒(徐廣/曰遵)¶
(一作/纂)修其訓典朝夕恪勤守以敦篤奉以忠信奕世載¶
德不忝前人(正義曰前人謂后稷也言不窋亦世載/德不忝后稷及文王武王無不務農事)至¶
<pb:KR2m0009_WYG_264-11a>¶
於文王武王昭前之光明而加之以慈和事神保民無¶
不欣喜商王帝辛大惡於民庶民不忍訢戴武王以致¶
戎於商牧(正義曰紂近/郊地名牧野)是故先王非務武也勤恤民隱¶
而除其害也夫先王之制邦内甸服邦外侯服侯衞賓¶
服(韋昭曰此總言之也/侯侯圻衞衞圻也)夷蠻要服戎翟荒服甸服者祭¶
(韋昭曰/供日祭)侯服者祀(韋昭曰/供月祀)賓服者享(韋昭曰/供時享)要服者貢¶
(韋昭曰/供歲貢)荒服者王(韋昭曰王王事天子/也詩曰莫敢不來王)日祭月祀時享¶
歲貢終王先王之順祀也(徐廣曰外傳/云先王之訓)有不祭則修意¶
<pb:KR2m0009_WYG_264-11b>¶
(韋昭曰先修志意以自/責也畿内近知王意也)有不祀則修言(韋昭曰言/號令也)有不¶
享則修文(韋昭曰文/典法也)有不貢則修名(韋昭曰名謂尊卑/職貢之名號也)¶
有不王則修德(韋昭曰逺人不服/則修文德以來之)序成而有不至則修¶
刑(韋昭曰序成謂上五者次序/已成有不至則有刑罰也)於是有刑不祭伐不祀¶
征不享讓不貢告不王於是有刑罰之辟有攻伐之兵¶
有征討之備有威讓之命有文告之辭布令陳辭而有¶
不至則増修於德無勤民於逺是以近無不聽逺無不¶
服今自大畢伯士之終也(徐廣曰犬/戎之君)犬戎氏以其職來¶
<pb:KR2m0009_WYG_264-12a>¶
王(正義賈逵云大畢伯士犬戎氏之二君也白狼白鹿/犬戎之職貢也按大畢伯士終後犬戎氏常以其職)¶
(來/王)天子曰(正義曰祭公言穆王/之意故云天子曰)予必以不享征之且觀¶
之兵無乃廢先王之訓而王幾頓乎(正義曰/幾音祈)吾聞犬戎¶
樹敦(徐廣曰樹一作&KR0554;駰案韋昭曰/樹立也言犬戎立性敦篤也)率舊德而守終純¶
固其有以禦我矣王遂征之得四白狼四白鹿以歸自¶
是荒服者不至王欲肆其心周行天下將必有車轍馬¶
跡焉祭公謀父作祈招之詩以止王心(祈父周司馬世/掌甲兵之職招)¶
(其名祭公方諫游行/故指司馬官而言)其詩曰祈招之愔愔式昭德音思¶
<pb:KR2m0009_WYG_264-12b>¶
我王度式如玉式如金形民之力而無醉飽之心王是¶
以獲沒於祇宫(獲沒不/見篡弑)　隱公元年祭伯來非王命也¶
(釋所以/不稱使)　桓公八年祭公來遂逆王后于紀¶
　　凡¶
凡姬姓伯爵周公之後國於畿内在汲郡共縣今衞州¶
共城縣世為王卿士　厲王幽王之時凡伯作板瞻卬¶
召旻諸詩以刺王　隱公七年戎朝于周發幣于公卿¶
凡伯弗賓冬王使凡伯來聘還戎伐之于楚邱以歸¶
<pb:KR2m0009_WYG_264-13a>¶
　　蘓¶
蘓其姓未詳子爵周武王時蘓忿生為司寇封於温為¶
畿内之國地在河内温縣　幽王時蘓成公與暴辛公¶
共為卿士為暴公所譖作何人斯　隐公十一年王取¶
鄔劉蒍邘之田于鄭而與鄭人蘓忿生之田温原絺樊¶
隰郕櫕茅向盟州陘隤懷(時蘓氏叛王十二邑/王不能有故以與鄭)　莊公¶
十九年蒍國邊伯石速詹父子禽祝跪作亂因蘓氏(桓/王)¶
(奪蘓十二邑以與鄭/自此以來遂不和)　秋五大夫奉子頹以伐王不克¶
<pb:KR2m0009_WYG_264-13b>¶
出奔温(蘓/邑)蘓子奉子頽以奔衞衞燕伐周納子頹　僖¶
公十年狄滅温蘓子無信也蘓子叛王即狄不能於狄¶
狄人伐之王不救故滅蘓子奔衞　文公十年及蘓子¶
盟于女栗頃王立故也(僖十年狄滅温今/復見蓋王復之)　成十一年¶
晉郤至與周争鄇田王命劉康公單襄公訟諸晉郤至¶
曰温吾故也故不敢失(言温郤/氏舊邑)劉子單子曰昔周克商¶
使諸侯撫封(各撫有其/封内之地)蘓忿生以温為司寇與檀伯達¶
封於河(謂俱封/於河内)蘓氏即狄又不能於狄而奔衞襄王勞¶
<pb:KR2m0009_WYG_264-14a>¶
文公而賜之温狐氏陽氏先處之(狐溱陽處父/先食温也)而後及¶
子若治其故則王官之邑也子安得之晉侯使郤至勿¶
敢争¶
　　毛¶
毛姬姓伯爵文王之後封於毛地在畿内成王時為卿¶
士與召公芮伯彤伯畢公衞侯同受顧命立康王自此¶
世為王卿士　文公元年王使毛伯衞來錫公命　九¶
年毛伯衞來求金(襄王崩求金/以共葬事)　宣公十五年王孫蘓¶
<pb:KR2m0009_WYG_264-14b>¶
與召氏毛氏争政使王子㨗殺召戴公及毛伯衞　昭¶
公十八年二月乙卯周毛得殺毛伯過(得過/之族)而代之萇¶
宏曰毛得必亡是昆吾稔之日也侈故之以(昆吾夏伯/稔熟侈惡)¶
(積熟以乙卯/日與桀同誅)而毛得以濟侈於王都不亡何待　二十¶
六年尹氏召伯毛伯以王子朝奔楚(語見/劉子)¶
　　右周召劉單祭凡蘓毛皆王畿内之國世為王卿¶
　　士先王之時諸侯之有功德者則入輔王室如成¶
　　王時召太保芮伯彤伯畢公衞侯毛公為六卿召¶
<pb:KR2m0009_WYG_264-15a>¶
　　畢毛皆兼三公齊侯吕伋為王虎賁氏後來如衞¶
　　鄭二武公亦入為王卿士皆外諸侯也東遷而後¶
　　王室微弱號令不能行於畿外春秋之初鄭與虢¶
　　尚迭為卿士然争政怨怒至於交質交惡稱兵構¶
　　逆王夷師熸而名義蕩然矣其後虢為晉所滅鄭¶
　　亦不復聽王室之令齊晉迭伯而列國之所為奔¶
　　走後先者知有盟主而已王室之政付之畿内食¶
　　采邑之小國然温已叛去其地入於狄與晉凡祭¶
<pb:KR2m0009_WYG_264-15b>¶
　　僅再見於隐桓之間而已後不復聞惟周召劉單¶
　　世執王室之政柄云¶
　　徐¶
徐嬴姓子爵出自柏翳國始封於夏歴殷周國在下邳¶
僮縣今泗州臨淮有徐城　武王崩成王㓜周公攝政¶
三監及徐商奄叛周周公討之殺管蔡武庚踐奄(踐滅/也)¶
寧東土及伯禽封於魯而徐戎淮夷復寇東郊伯禽討¶
之作費誓　穆王西廵守樂而㤀歸徐君誕僭稱偃王¶
<pb:KR2m0009_WYG_264-16a>¶
行仁義除刑争四方諸侯争辯者無所質正咸賓祭於¶
徐贄玉帛死生之物於徐庭者三十六國得朱弓赤矢¶
之瑞穆王聞之乃命造父御長驅而歸與楚連謀伐徐¶
偃王失國走死彭城武原山下　宣王時徐方不庭王¶
命太師皇父程伯休甫總六師以討之　僖公三年徐¶
人取舒(舒國亦廬江舒縣勝國/而不用大師亦曰取)　十五年春楚人伐徐¶
徐即諸夏故也三月齊侯及諸侯盟于牡邱尋葵邱之¶
盟且救徐也孟穆伯帥師及諸侯之師救徐諸侯次于¶
<pb:KR2m0009_WYG_264-16b>¶
匡以待之　冬楚敗徐于婁林徐恃救也(恃齊/救)　十七¶
年春齊人為徐伐英氏以報婁林之役也　文公七年¶
徐伐莒　成公七年吳伐巢伐徐楚子重奔命救巢徐¶
　昭公四年楚子㑹諸侯于申徐子吳出也以為貳焉¶
故執諸申　六年徐儀楚聘於楚(儀楚徐/大夫)楚子執之逃¶
歸懼其叛也使薳洩伐徐吳救徐敗楚師於房鍾　十¶
二年楚子狩於州來次於潁尾使蕩侯潘子司馬督囂¶
尹午陵尹喜帥師圍徐以懼吳楚子次於乾谿以為之¶
<pb:KR2m0009_WYG_264-17a>¶
援　十六年齊侯伐徐師至於蒲隧(徐/地)徐人行成徐子¶
及郯人莒人㑹齊侯盟於蒲隧賂以甲父之鼎叔孫昭¶
子曰諸侯之無伯害哉(為小/國害)齊君之無道也興師而伐¶
逺方㑹之有成而還莫之亢也(亢禦/也)無伯也夫　三十¶
年吳子伐徐防山以水之(防壅山水/以灌徐)己卯滅徐徐子章¶
禹斷其髪(自刑/示懼)擕其夫人以逆吳子吳子唁而送之使¶
其邇臣從之遂奔楚楚沈尹戍帥師救徐弗及遂城夷¶
使徐子處之(夷城/父也)¶
<pb:KR2m0009_WYG_264-17b>¶
　　先儒林少穎言周自文武興於西土而化行於南¶
　　故西夷最先服而東夷之服為最後是以武王牧¶
　　野之戰方與商師决勝負於行陣之間而西南夷¶
　　之邦所謂庸蜀羌髳微盧彭濮者己皆作使而成¶
　　王之即政天下已太平矣東夷之徐奄猶興兵以¶
　　叛也愚按徐雖柏翳之後有國己乆而俗流於夷¶
　　周初一叛於三監流言之時再叛於伯禽撫封之¶
　　日周公魯公僅能定之至穆王稍有荒縱逺狩之¶
<pb:KR2m0009_WYG_264-18a>¶
　　失而偃王者遽爾僭號侈然有朝諸侯有天下之¶
　　意洎厲王無道宣王撥亂之始而繹騷於南國者¶
　　又徐也然則徐於西周之時蓋常常稱亂於東南¶
　　及東遷之後徐始微弱而東南之鴟張僭竊北向¶
　　以争諸侯者荆楚吳越相繼興矣其後徐益以弱¶
　　服屬於吳楚之間而卒不得免焉然吳楚倔强於¶
　　東周衰微之後而徐倔强於西周鼎盛之時則其¶
　　初本非弱國也¶
<pb:KR2m0009_WYG_264-18b>¶
　　戎¶
隱公二年公㑹戎于潛修惠公之好也戎請盟公辭(陳/留)¶
(濟陽縣東/南有戎城)戎請盟秋盟于唐復修戎好也　七年初戎¶
朝於周發幣於公卿凡伯弗賓冬王使凡伯聘於魯還¶
戎伐之于楚邱以歸　九年北戎侵鄭鄭伯禦之患戎¶
師曰彼徒我車懼其侵軼我也公子突曰使勇而無剛¶
者嘗寇而速去之(突鄭厲公嘗試也勇/則能徃無剛不耻退)君為三覆以待¶
之(覆伏/兵)戎輕而不整貪而無親勝不相讓敗不相救先¶
<pb:KR2m0009_WYG_264-19a>¶
者見獲必務進進而遇覆必速奔後者不救則無繼矣¶
乃可以逞從之戎人之前遇覆者奔祝聃逐之衷戎師¶
(戎前後及中遇三覆/皆受敵故曰衷戎師)前後擊之盡殪戎師大奔十一月¶
甲寅鄭人大敗戎師　桓公六年北戎伐齊齊侯使乞¶
師於鄭鄭太子忽帥師救齊六月大敗戎師獲其二帥¶
大良少良甲首三百以獻於齊於是諸侯之大夫戍齊¶
　莊公十八年公追戎于濟西不言其來諱之也(戎來/侵魯)¶
(魯不知去乃追之/故諱不言其來)　二十年齊人伐戎　三十年魯公¶
<pb:KR2m0009_WYG_264-19b>¶
及齊侯遇於魯濟謀山戎也以其病燕故也(北燕/幽薊)齊人¶
伐山戎(山戎/北狄)　三十一年齊侯來獻戎㨗榖梁傳曰桓¶
内無因國外無從諸侯而越千里之險北伐山戎危之¶
也(内無因縁山戎左右之國為内/間者外無諸侯者不煩役寮國)則非之乎善之也何¶
善乎爾燕周之分子也(召康公之後/周之别子孫)貢職不至山戎為¶
之伐矣　閔公二年虢公敗犬戎於渭汭(犬戎西戎别/在中國者)¶
　僖公二年虢公敗戎於桑田(桑田虢地在/𢎞農陜縣)　十年齊¶
侯許男伐北戎　十一年揚拒泉臯伊雒之戎同伐京¶
<pb:KR2m0009_WYG_264-20a>¶
師入王城焚東門(揚拒泉臯皆戎邑及諸雜居伊水/洛水之間者今伊闕北有泉亭)王¶
子𢃄召之也(子帯召戎欲/因以篡位)秦晉伐戎以救周秋晉侯平¶
戎於王　十二年王以戎難故討王子帯王子𢃄奔齊¶
　冬齊侯使管夷吾平戎於王使隰朋平戎於晉(平和/也前)¶
(年晉救周伐戎故/戎與周晋不和)　十三年為戎難故諸侯戍周齊仲¶
孫湫致之　十六年王以戎難告於齊齊徵諸侯而戍¶
周　二十二年初平王之東遷也辛有適伊川見被髪¶
而祭於野者曰不及百年此其戎乎其禮先亡矣秋秦¶
<pb:KR2m0009_WYG_264-20b>¶
晋遷陸渾之戎於伊川(允姓之戎居陸渾在秦晋西北/二國誘而徙之遂去戎號至今)¶
(為陸渾/縣也)　三十三年晋及姜戎敗秦師于殽　文公八¶
年魯公子遂㑹伊雒之戎盟于暴(暴鄭/地)　十六年楚大¶
饑戎伐其西南至於阜山師於大林又伐其東南至於¶
陽丘以侵訾枝(戎山夷也大林陽/丘訾枝皆楚邑也)　十七年周甘歜敗¶
戎於邥垂乗其飲酒也(歜周大夫邥垂周地/在河南新城縣北)　宣公三¶
年楚子伐陸渾之戎遂至於雒觀兵於周疆定王使王¶
孫滿勞楚子　成公元年晉侯使瑕嘉平戎於王(平文/十七)¶
<pb:KR2m0009_WYG_264-21a>¶
(年邥垂/之役)單襄公如晉拜成劉康公徼戎將遂伐之(欲要/其無)¶
(備/)叔服曰背盟而欺大國此必敗背盟不祥欺大國不¶
義將何以勝不聽遂伐茅戎三月癸未敗績於徐吾氏¶
(徐吾氏茅/戎之别也)　六年晉伯宗夏陽説衞孫良夫寗相鄭人¶
伊雒之戎陸渾蠻氏侵宋(蠻氏戎别種也河南/新城縣東南有蠻城)以其辭¶
㑹也(前年宋辭/蟲牢之盟)　襄公四年無終子嘉父使孟樂如晉¶
(無終山戎國名/孟樂其使臣)因魏莊子納虎豹之皮以請和諸戎(莊/子)¶
(魏/絳)晉侯曰戎狄無親而貪不如伐之魏絳曰諸侯新服¶
<pb:KR2m0009_WYG_264-21b>¶
陳新來和將觀於我我德則睦否則擕貳勞師於戎而¶
楚伐陳必不能救是棄陳也諸華必叛戎禽獸也獲戎¶
失華無乃不可乎和戎有五利焉戎狄荐居貴貨易土¶
土可賈焉一也邊鄙不聳民狎其野穯人成功二也戎¶
狄事晉四鄰震動諸侯威懐三也以德綏戎師徒不勤¶
甲兵不頓(頓壞/也)四也鑒於后羿而用德度逺至邇安五¶
也君其圖之公説使魏絳盟諸戎修民事田以時　五¶
年王使王叔陳生愬戎于晋(戎陵虣周室故/告愬於盟主)晋人執之¶
<pb:KR2m0009_WYG_264-22a>¶
士魴如京師言王叔之貳於戎也(王叔反有貳心於戎/失奉使之義故晋執)¶
(之/)　十四年晋及諸侯㑹於向將執戎子駒支范宣子¶
親數諸朝(行之所在/亦設朝位)曰來姜戎氏昔秦人廹逐乃祖吾¶
離於𤓰州(四嶽之後皆姓姜又别為允姓/𤓰州地在今燉煌  燉徒門反)乃祖吾離被¶
苫蓋䝉荆&KR0068;以來歸我先君(蓋苫之别/名䝉冒也)我先君惠公有¶
不腆之田(腆厚/也)與女剖分而食之(中分/為剖)今諸侯之事我¶
寡君不如昔者蓋言語漏泄則職女之由(職主/也)詰朝之¶
事爾無與焉(詰朝明旦不使/復得與㑹事也)與將執女對曰昔秦人負¶
<pb:KR2m0009_WYG_264-22b>¶
恃其衆貪於土地逐我諸戎惠公蠲其大德(蠲明/也)謂我¶
諸戎是四嶽之裔胄也(四嶽堯時方伯姜姓/也裔逺也胄後也)毋是翦棄¶
(翦削/也)賜我南鄙之田狐狸所居豺狼所嘷我諸戎除翦¶
其荆棘驅其狐狸豺狼以為先君不侵不叛之臣至於¶
今不貳(不内侵亦/不外叛)昔文公與秦伐鄭秦人竊與鄭盟而¶
舍戌焉(在僖三/十年)於是乎有殽之師(在僖三/十三年)晉禦其上戎¶
亢其下(亢猶/當也)秦師不復我諸戎實然譬如捕鹿晉人角¶
之諸戎犄之(犄其足也/犄居綺反)與晉踣之(踣僵也踣蒲北/反又敷豆反)戎何¶
<pb:KR2m0009_WYG_264-23a>¶
以不免自是以來晉之百役與我諸戎相繼於時(言給/晋役)¶
(不曠/時)以從執政猶殽志也(意常如殽/無中二也)豈敢離逷今官之¶
師旅無乃實有所闕以擕諸侯而罪我諸戎我諸戎飲¶
食衣服不與華同贄幣不通言語不達何惡之能為不¶
與於㑹亦無瞢焉(瞢悶/也)賦青蠅而退(青蠅詩小雅取其/愷悌君子無信讒)¶
(言/)宣子辭焉使即事於㑹成愷悌也(成愷悌不信讒也/不書者戎為晋屬)¶
(不肯/特達)　昭公九年周甘人與晋閻嘉争閻田(甘人甘大/夫襄也閻)¶
(嘉晋閻/縣大夫)晉梁丙張趯率隂戎伐潁(隂戎陸渾之/戎潁周邑)王使詹¶
<pb:KR2m0009_WYG_264-23b>¶
桓伯辭於晉(辭責讓之桓/伯周大夫)曰我自夏以后稷魏駘芮岐¶
畢吾西土也(在夏世以后稷功受此五國為西土之長/駘在始平武功縣所治𨤲城岐在扶風美)¶
(陽縣/西北)及武王克商蒲姑商奄吾東土也(樂安博昌縣/北有蒲姑城)巴¶
濮楚鄧吾南土也肅慎燕亳吾北土也(肅慎北夷在元/莵北計三千餘)¶
(里/)吾何邇封之有(邇近/也)文武成康之建母弟以蕃屏周¶
亦其廢墜是為(為後世廢墜兄弟/之國當救濟之)豈如弁髦而因以敝¶
之(童子垂髦始冠必三加冠成禮而/棄其始冠故言弁髦因以敝之)先王居檮杌於四¶
裔以禦魑魅(言檮杌略舉四㐫之一下/言四裔則三苗在其中)故允姓之姦居¶
<pb:KR2m0009_WYG_264-24a>¶
於𤓰州(允姓隂戎之祖與三苖俱/放三危者𤓰州今燉煌)伯父惠公歸自秦而¶
誘以來(僖十五年晋惠公自秦歸二十/二年秦晋遷陸渾之戎於伊川)使偪我諸姬入¶
我郊甸則戎焉取之(邑外為郊郊外為甸/言戎取周郊甸之地)戎有中國誰¶
之咎也(咎在/晋)后稷封殖天下今戎制之不亦難乎(后稷/修封)¶
(疆埴五榖今戎/得之唯以畜牧)伯父圖之我在伯父猶衣服之有冠冕¶
木水之有本源民人之有謀主也(民人謀主宗/族之師長)伯父若¶
裂冠毁冕㧞本塞源專棄謀主雖戎狄其何有余一人¶
(伯父猶然則雖戎狄無所可/責晋率隂戎伐周邑故云然)叔向謂宣子曰文之伯也¶
<pb:KR2m0009_WYG_264-24b>¶
豈能改物(晋文公雖霸未能/改正朔易服色)翼戴天子而加之以共(翼/佐)¶
(也/)自文以來世有衰德而暴滅宗周(宗周/天子)以宣示其侈¶
諸侯之貳不亦宜乎且王辭直子其圖之宣子説王有¶
姻喪(外親/之喪)使趙成如周弔且致閻田與襚(襚送/死衣)反潁俘¶
王亦使賓滑執甘大夫襄以説於晉晉人禮而歸之(賓/滑)¶
(周大/夫)　十六年楚子聞蠻氏之亂也與蠻子之無質也¶
(質信/也)使然丹誘戎蠻子嘉殺之遂取蠻氏既而復立其¶
子禮也(河南新城縣/東南有蠻城)　十七年晋侯使屠蒯如周請有¶
<pb:KR2m0009_WYG_264-25a>¶
事於雒及三塗(屠蒯晋之膳宰以忠諫見進雒/雒水也三塗山名在陸渾南)萇宏謂¶
劉子曰客容猛非祭也其伐戎乎陸渾氏甚睦於楚必¶
是故也君其備之乃警戎備(警戒以備戎/欲因晋合勢)九月丁卯晋¶
荀吳帥師涉自&KR0068;津使祭史先用牲於雒陸渾人弗知¶
師從之庚午遂滅陸渾數之以其貳於楚也陸渾子奔¶
楚其衆奔甘鹿(甘鹿/周地)周大獲(先警戎/備故獲)范宣子夢文公擕¶
荀吳而授之陸渾故使穆子帥師獻俘於文宫　哀公¶
四年夏楚人既克夷虎(夷虎蠻夷/叛楚者)乃謀北方左司馬眅¶
<pb:KR2m0009_WYG_264-25b>¶
申公夀餘葉公諸梁致蔡於負函(三子楚大夫也此蔡/之故地人民楚因以)¶
(為邑致之者/㑹其衆也)致方城之外於繒闗(負函繒闗/皆楚地)曰吳將泝¶
江入郢(逆流/曰泝)將奔命焉為一昔之期襲梁及霍(偽辭當/備吳夜)¶
(結期明日便襲梁霍使不知之梁河南梁縣/西南故城也梁南有霍陽山皆蠻子之邑也)單浮餘圍¶
蠻氏蠻氏潰(浮餘楚大夫/也單音善)蠻子赤奔晋隂地(隂地河南/山北自上)¶
(雒以東/至陸渾)司馬起豐析與狄戎(楚司馬□也析縣屬南鄉/郡析南有豐鄉皆楚邑發)¶
(此二邑人/及戎狄)以臨上雒左師軍於莵和(莵和山在上雒/東也莵音徒)右¶
師軍於蒼野(蒼野在/上雒縣)使謂隂地之命大夫士蔑(命大夫/别縣監)¶
<pb:KR2m0009_WYG_264-26a>¶
(尹/)曰晋楚有盟好惡同之若將不廢寡君之願也不然¶
將通於少習以聽命(少習商縣武闗也將/大開武闗道以伐晋)士蔑請於趙¶
孟趙孟曰晋國未寕安能惡於楚必速與之(未寕有范/中行之難)¶
士蔑乃致九州之戎(九州戎在隂/地陸渾者)將裂田以與蠻子而¶
城之(以詐/蠻子)且將為之卜(卜/城)蠻子聽卜遂執之與其五大¶
夫以畀楚師於三戸(今丹水縣/北三户亭)司馬致邑立宗焉以誘¶
其遺民(楚復詐為蠻子/作邑立其宗主)而盡俘以歸¶
　　狄¶
<pb:KR2m0009_WYG_264-26b>¶
莊公三十一年狄伐邢　閔公元年狄人伐邢管敬仲¶
言於齊侯曰戎狄豺狼不可厭也諸夏親暱不可棄也¶
宴安酖毒不可懐也詩云豈不懐歸畏此簡書同惡相¶
恤之謂也請救邢以從簡書齊人救邢　二年冬狄人¶
伐衞衞及狄戰於滎澤衞師敗績遂滅衞(此滎澤當/在河北)狄¶
人囚史華龍滑與禮孔以逐衞人二人曰我太史也實¶
掌其祭不先國不可得也(夷狄畏鬼故恐/言當先白神)乃先之至則¶
告守者曰不可待也(守者石祁子寗莊子公與之玦與/矢令守而自禦狄戰敗君死而衆)¶
<pb:KR2m0009_WYG_264-27a>¶
(散/)夜與國人出狄入衞遂從之又敗諸河(衞將東走渡/河狄復逐而)¶
(敗/之)宋桓公逆諸河(迎衞/敗衆)宵濟(夜渡/畏狄)衞之遺民男女七百¶
有三十人益之以共滕之民為五千人(共滕衞/别邑)立戴公¶
以廬於曺(曺衞下邑戴公名申/其年卒文公燬立)齊師戍曺　晋侯使太¶
子申生伐東山臯落氏(赤狄别種也/臯落其氏族)　僖公元年春諸¶
侯救邢邢潰出奔師師遂逐狄人具邢器用而遷之師¶
無私焉　八年晋里克帥師梁由靡御虢射為右以敗¶
狄於采桑(傳言前年事也平陽北/屈縣西南有采桑津)梁由靡曰狄無耻從¶
<pb:KR2m0009_WYG_264-27b>¶
之必大克(不耻走/故可逐)里克曰懼之而已無速衆狄(恐怨深/而羣黨)¶
(來/報)虢射曰期年狄必至示之弱矣夏狄伐晋報采桑之¶
役也復期月(明期年/之言騐)　十年狄滅温蘓子無信也蘓子¶
叛王即狄又不能於狄狄人伐之王不救故滅蘓子奔¶
衞　十三年狄侵衞　十六年狄侵晋取狐厨受鐸涉¶
汾及昆都因晋敗也(狐厨受鐸昆都晋三邑平陽臨汾/縣西北有狐谷亭汾水出太原南)¶
(入河時秦/敗晋於韓)　十八年邢人狄人伐衞圍莵圃　二十一¶
年狄侵衞(為邢/故)　二十四年鄭伐滑王使伯服游孫伯¶
<pb:KR2m0009_WYG_264-28a>¶
如鄭請滑鄭伯怨王不聽命而執二子王怒將以狄伐¶
鄭富辰諌不聽使頹叔桃子出狄師夏狄伐鄭取櫟王¶
德狄人將以其女為后富辰諫曰不可臣聞之曰報者¶
倦矣施者未厭狄固貪惏王又啓之女德無極婦怨無¶
終狄必為患王弗聽初甘昭公有寵於惠后惠后將立¶
之未及而卒昭公奔齊王復之又通於隗氏王替隗氏¶
頺叔桃子曰我實使狄狄其怨我遂奉太叔以狄師攻¶
王王御士將禦之王曰先后其謂我何寧使諸侯圖之¶
<pb:KR2m0009_WYG_264-28b>¶
王遂出及坎欿國人納之　秋頺叔桃子奉太叔以狄¶
師伐周大敗周師王出適鄭處於氾太叔以隗氏居於¶
温　二十五年晋侯納王殺太叔　二十八年晋侯作¶
三行以禦狄荀林父將中行屠擊將右行先蔑將左行¶
(晋置上中下三軍今復増置/三行以避天子六軍之名)　三十年晋人侵鄭狄間¶
晋之有鄭虞也夏狄侵齊　三十一年晋蒐于清源作¶
五軍以禦狄(二十八年作三行今/罷之更為上下新軍)　冬狄圍衞衞遷于¶
帝邱　三十二年夏狄有亂衞人侵狄狄請平焉秋衞¶
<pb:KR2m0009_WYG_264-29a>¶
人及狄盟　三十三年狄侵齊因晋䘮也(晋文/公薨)　狄伐¶
晋及箕晋侯敗狄於箕郤缺獲白狄子(白狄狄别種也/故西河郡有白)¶
(部/胡)先軫死於狄師　文公七年狄侵魯西鄙公使告於¶
晋趙宣子使因賈季問酆舒且讓之(鄷舒狄相讓其伐/魯時賈季奔狄故)¶
(就使/讓之)　九年狄侵齊　十年狄侵宋　十三年狄侵衛¶
　宣公三年赤狄侵齊　四年赤狄侵齊　六年秋赤¶
狄伐晋圍懐及邢邱(邢邱今河/内平臯縣)晋侯欲伐之中行桓子¶
曰使疾其民(為民/所疾)以盈其貫將可殪也周書曰殪戎殷¶
<pb:KR2m0009_WYG_264-29b>¶
此之謂也　七年赤狄侵晋取向隂之禾　八年白狄¶
及晋平㑹晋伐秦　十一年晋郤成子求成於衆狄衆¶
狄疾赤狄之役遂服於晋(赤狄潞氏最强/故服役衆狄)　秋㑹于欑¶
函衆狄服也是行也諸大夫欲召狄郤成子曰吾聞之¶
非徳莫如勤非勤何以求於人能勤有繼其從之也(勤/則)¶
(功繼/之)詩曰文王既勤止文王猶勤况寡德乎　十三年¶
赤狄伐晋及清先縠召之也(邲戰不得志故/召狄欲為變)晋人討先¶
縠殺之　十五年潞子嬰兒之夫人晋景公之姊也酆¶
<pb:KR2m0009_WYG_264-30a>¶
舒為政而殺之又傷潞子之目(酆舒/潞相)晋侯將伐之諸大¶
夫皆曰不可酆舒有三雋才(雋絶異也言有/才藝絶人者三)不如待後¶
之人伯宗曰必伐之狄有五罪雋才雖多何補焉不祀¶
一也嗜酒二也棄仲章而奪黎氏地三也(仲章潞賢人/也黎氏黎侯)¶
(之國上黨壺/闗縣有黎亭)虐我伯姬四也傷其君目五也怙其雋才¶
而不以茂德兹益罪也後之人或者欲敬奉德義以事¶
神人而申固其命若之何待之不討有罪曰將待後後¶
有辭而討焉毋乃不可乎夫恃才與衆亡之道也商紂¶
<pb:KR2m0009_WYG_264-30b>¶
由之故滅(由用/也)天反時為災(寒暑/易節)地反物為妖(羣物/失性)民¶
反徳為亂亂則妖災生故文反正為乏盡在狄矣晋侯¶
從之六月癸卯晋荀林父敗赤狄於曲梁辛亥滅潞(曲/梁)¶
(今廣平曲梁縣/也書癸卯從赴)酆舒奔衞衞人歸諸晋晋人殺之公羊¶
傳潞何以稱子潞子之為善也躬足以亡爾雖然君子¶
不可不記也離於夷狄(疾夷狄之俗而/去離之故稱子)而未能合乎中¶
國(未能與中國合同禮義/相親比也故猶繋赤狄)立黎侯而還(狄奪其地故/晋復立之)晋¶
侯賞桓子狄臣千室(千/家)亦賞士伯以𤓰衍之縣曰吾獲¶
<pb:KR2m0009_WYG_264-31a>¶
狄土子之功也微子吾䘮伯氏矣(邲之敗晋侯將殺桓/子士伯請而逸之)¶
使趙同獻狄俘於周　十六年晋士㑹帥師滅赤狄甲¶
氏及留吁鐸辰(甲氏留吁赤狄别種晋既/滅潞氏今又盡并其餘黨)獻狄俘於王¶
　成公三年晋郤克衞孫良夫伐廧咎如討赤狄之餘¶
焉(晋滅赤狄潞氏其/餘黨散入廧咎如)廧咎如潰上失民也　九年秦人¶
白狄伐晋諸侯貳故也　十二年狄人間宋之盟以侵¶
晋而不設備秋晋人敗狄於交剛　襄公十八年白狄¶
始來(白狄狄之别名未嘗與魯接故/曰始來不能行朝禮故不曰朝)　二十八年白狄¶
<pb:KR2m0009_WYG_264-31b>¶
朝于晋　昭公元年晋中行穆子敗無終及羣狄於太¶
原(即大鹵也/無終山戎)崇卒也(崇聚/也)將戰魏舒曰彼徒我車所遇¶
又阨(地險不/便車)以什共車必克(更増十人以/當一車之用)困諸阨又克¶
(車每困於阨道今/去車故為必克)請皆卒(去車為/步卒)自我始乃毁車以為¶
行五乘為三伍(乗車者車三人五乗十五人今改/去車更以五人為伍分為三伍)荀吳¶
之嬖人不肯即卒斬以徇(魏舒輙斬之荀吳/不恨所以能立功)為五陳以¶
相離兩於前伍於後專為右角参為左角偏為前拒(皆/臨)¶
(時處置/之名)以誘之翟人笑之(笑其/失常)未陳而薄之大敗之¶
<pb:KR2m0009_WYG_264-32a>¶
十二年晋荀吳偽㑹齊侯者假道於鮮虞遂入昔陽(鮮/虞)¶
(白狄别種在中山新市縣昔陽/肥國都樂平沾縣東有昔陽城)秋八月壬午滅肥以肥¶
子綿臯歸(肥白狄也綿臯其君名鉅/鹿下曲陽縣西有肥累城)晋伐鮮虞因肥之¶
役也　十三年鮮虞人聞晋師之悉起也(平邱盟甲/車四千乗)而¶
不警邊且不修備晋荀吳自著雍以上軍侵鮮虞及中¶
人驅衝競(中山望都縣西北有中/人城驅衝車與狄逐)大獲而歸　十五年¶
晋荀吳帥師伐鮮虞圍鼓(鼔白狄之别鉅鹿/下曲陽有鼔聚)鼓人或請¶
以城叛穆子弗許左右曰師徒不勤而可以獲城何故¶
<pb:KR2m0009_WYG_264-32b>¶
不為穆子曰吾聞諸叔向曰好惡不愆民知所適事無¶
不濟或以吾城叛吾所甚惡也人以城來吾獨何好焉¶
賞所甚惡若所好何(無以復/加所好)若其弗賞是失信也何以¶
庇民力能則進否則退量力而行吾不可以欲城而邇¶
姦所喪滋多使鼓人殺叛人而繕守備圍鼓三月鼓人¶
或請降使其民見曰猶有食色姑修而城軍吏曰獲城¶
而弗取勤民而頓兵何以事君穆子曰吾以事君也獲¶
一邑而教民怠將焉用邑邑以賈怠不如完舊(賈音/古)賈¶
<pb:KR2m0009_WYG_264-33a>¶
怠無卒(卒終/也)棄舊不祥鼔人能事其君我亦能事吾君¶
率義不爽好惡不愆城可獲而民知義所(知義所在也/荀吳必其能)¶
(獲故因/以示義)有死命而無二心不亦可乎鼓人告食竭力盡¶
而後取之克鼓而反不戮一人以鼓子䳒鞮歸　二十¶
二年晋之取鼓也既獻而反鼓子焉又叛於鮮虞(叛晋/屬鮮)¶
(虞/)六月荀吳略東陽(略行也東陽晋/之山東邑也)使師偽糴者負甲¶
以息於昔陽之門外(昔陽故肥/子所都)遂襲鼓滅之以鼓子䳒¶
鞮歸使涉佗守之(守鼓之地/佗晋大夫)中行伯既克鼓以鼓子宛¶
<pb:KR2m0009_WYG_264-33b>¶
支來(宛支鼔子䳒鞮也穆子既克鼓以䳒鞮歸既獻而/反之其後又叛魯昭二十二年荀吳襲鼓滅之以)¶
(䳒鞮歸使/涉佗守之)令鼓人各復其所非僚勿從(僚官/也)鼓子之臣¶
曰夙沙釐以其孥行(釐將妻子/從鼔子也)軍使執之辭曰我君是¶
事非事土也名曰君臣豈曰土臣今君實遷(徙/也)臣何頼¶
於鼓(頼利/也)穆子召之曰鼓有君矣(君謂/涉佗)爾止事君吾定¶
而禄爵(而女也/定安也)對曰臣委質於狄之鼓未委質於晋之¶
鼓也(質贄也士贄以/雉委贄而退)臣聞之委質為臣無有二心委質¶
而策死古之法也(言委贄於君書名/於策示必死也)君有烈名臣無叛¶
<pb:KR2m0009_WYG_264-34a>¶
質敢即私利以煩司寇而亂舊法其若不虞何(即就也/虞度也)¶
(若就私利是謂叛君叛君有罪故煩司寇舊法策死之/法若臣皆如是將有不意度而至之患者晋其如之何)¶
(也/)穆子歎而謂其左右曰吾何徳之務而有是臣也(吾/當)¶
(修務何徳而得/若此之臣也)乃使行既獻(既獻/功也)言於公(言釐之賢於/公公昭公之)¶
(子去/疾也)與鼓子田於河隂(河隂晋河南之/田使君而田也)使夙沙釐相之¶
　定公三年鮮虞入晋師於平中(平中/晋地)獲晋觀虎恃其¶
勇也　五年晋士鞅圍鮮虞報觀虎之役也　哀公六¶
年晋趙鞅伐鮮虞治范氏之亂也(四年鮮虞納/荀寅於栢人)¶
<pb:KR2m0009_WYG_264-34b>¶
　　項氏曰大抵桓文皆畏狄而不問者齊桓之世狄¶
　　伐邢齊以微者救之而不能却狄入衞齊强鄭使¶
　　赴之而棄其師城夷儀而遷邢城楚邱而遷衞皆¶
　　以避狄也桓公召陵服楚首止定王室五年間狄¶
　　為少止八年(僖/)狄始伐晉以威齊也十年狄滅温¶
　　温王畿也温子奔衞狄侵衞以討之其後宋伐齊¶
　　而狄反救之矣晋文之世其初(僖二十/四年)狄伐鄭逐¶
　　天王也其後也(晋文/公)狄侵齊以嘗晋也狄圍衞衞¶
<pb:KR2m0009_WYG_264-35a>¶
　　遷於帝丘狄再逐衞也衞侵狄而與狄盟晋不能¶
　　討故衞自報之而自與之平也亦見晋伯之不終¶
　　矣自是文公且卒狄再侵齊而公亦終身不討狄¶
　　矣晋文既縱狄又復導秦故晋之子孫世有秦狄¶
　　之禍其後狄常與中國争衡而秦遂伐周亦秦將¶
　　興而天遣楚以牽制齊晋於南方而不暇北顧與¶
　　按戎之種類不一其在西方者曰犬戎最强盛攻¶
　　殺幽王於驪山下取周之地居涇渭之間周於是¶
<pb:KR2m0009_WYG_264-35b>¶
　　東遷以其地畀秦秦攻戎却之而取周之故地入¶
　　春秋時虢公敗犬戎於渭汭則其遺種之在中國¶
　　者也其在北方者曰山戎亦曰北戎侵鄭侵齊病¶
　　燕者是也其在南方者曰徐戎居淮泗之間公㑹¶
　　戎於潛追戎於濟西者是也其在伊雒之間者曰¶
　　姜戎亦曰陸渾之戎本三苗之裔出自太岳世居¶
　　𤓰州(燉/煌)僖公二十二年秦晋遷其族於伊川自是¶
　　世服屬於晋戎子支駒之屬是也其姓氏史所不¶
<pb:KR2m0009_WYG_264-36a>¶
　　載惟姜戎姜姓驪戎姬姓犬戎亦姬姓小戎子姓¶
　　僅可考而他則未詳狄之種亦不一有赤狄有白¶
　　狄曰臯落氏曰潞曰甲氏留吁皆赤狄之類也曰¶
　　鼓曰鮮虞曰肥皆白狄之類也其姓曰隗氏而潞¶
　　為潞氏餘未之詳然戎狄與春秋相為始終而齊¶
　　晋之伯也亦必先能制戎狄而後可以為盟主齊¶
　　桓之時戎病周病燕狄伐邢伐衞俱為齊所攘却¶
　　不得以逞夫子所以有微管仲之言也至晋都冀¶
<pb:KR2m0009_WYG_264-36b>¶
　　北則立國於戎狄之間祝鮀所謂疆以戎索籍談¶
　　所謂晋居深山戎狄之與鄰故其所以待戎狄者¶
　　尤不容以無策自獻惠文襄以來其規模之大槩¶
　　可見戎易服故懐之以徳如遷姜戎分以南鄙之田¶
　　世修其職及命魏絳和諸戎是也狄難服故威之¶
　　以刑如作三行作新軍皆以禦狄後來至於滅潞¶
　　滅鼓滅肥范宣子言吾先君之亟戰也有故秦狄¶
　　齊楚皆强不盡力子孫將弱以狄儕之秦齊楚其¶
<pb:KR2m0009_WYG_264-37a>¶
　　强可知古稱西戎北狄今考春秋之時戎散居於¶
　　四方惟狄獨倔强於北散居故其勢易弱聚在一¶
　　方并力倔强故其慓悍飄忽之勢雖誅鋤之未易¶
　　帖服兩漢以來匈奴常盛於羌戎蓋有由來矣¶
　¶
　¶
　¶
　¶
<pb:KR2m0009_WYG_264-37b>¶
　¶
　¶
　¶
　¶
　¶
　¶
　¶
　文獻通考卷二百六十四¶
