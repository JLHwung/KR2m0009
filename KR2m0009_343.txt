# -*- mode: mandoku-view; -*-
#+TITLE: 文獻通考
#+DATE: 2015-08-24 22:49:41.756265
#+PROPERTY: ID KR2m0009
#+PROPERTY: BASEEDITION WYG    
#+PROPERTY: JUAN 卷三百四十三 
<pb:KR2m0009_WYG_343-1a>¶
欽定四庫全書¶
　文獻通考卷三百四十三¶
　　鄱　陽　馬　端　臨　貴　與　著¶
　四裔考二十¶
　　突厥上¶
突厥之先平涼(今平/凉郡)雜胡也盖匈奴之别種姓阿史那¶
氏後魏太武滅且渠氏(且渠牧犍都姑臧謂/之北凉為魏所滅)阿史那以¶
五百家奔蠕蠕代居金山城狀如兜鍪俗呼兜鍪為突¶
<pb:KR2m0009_WYG_343-1b>¶
厥因以為號或云其國先於西海之上為隣國所滅男¶
女無少長盡殺之有一兒年且十嵗以其小不忍殺之¶
乃刖足斷臂棄於大澤中有牝狼每銜肉至其所此兒¶
因食之得以不死其後遂與狼交狼有孕焉負至於西¶
海之東止於山上其山在髙昌西北有洞穴狼入其中¶
遇得平壤茂草地方二百餘里後狼生十男長大外託¶
妻孕其後各為一姓阿史那即其一也子孫蕃育漸至¶
數百家經數代相與穴處而臣於蠕蠕又云先出於索¶
<pb:KR2m0009_WYG_343-2a>¶
國在匈奴之北其部落大人曰阿謗歩兄弟十七人其¶
一曰伊質泥帥都狼所生也謗歩等性並愚癡國遂被¶
滅泥帥都既别感異氣能徴召風雨娶二妻云是夏神¶
冬神之女一孕而生四男其大兒名訥都陸設衆奉為¶
主號為突厥都陸所生子皆以母族為姓阿史那是其¶
一也號阿賢設此說雖殊然俱狼種也後魏末其酋帥¶
土門部落稍盛始至塞上通中國至西魏大統十二年¶
乃求婚於蠕蠕蠕蠕主阿那瓌大怒使人罵辱之曰爾¶
<pb:KR2m0009_WYG_343-2b>¶
是我鍜奴何敢發是言也土門發兵擊蠕蠕大破之於¶
懐荒北阿那瓌自殺土門遂自號伊利可汗(後魏太武/帝時蠕蠕)¶
(王社崙已自號/可汗突厥因之)猶古之單于也號其妻為可賀敦亦猶¶
古之閼氏也其子弟謂之特勒别部領兵者謂之設其¶
大官屈律啜次阿波次頡利發吐屯次俟斤其初國貴¶
賤官號凡有十等或以形體或以老少或以顔色鬢髮¶
或以酒肉或以獸名其勇健者謂之始波羅亦呼為英¶
賀弗肥麄者謂三大羅大羅便酒器也似角而麄短體¶
<pb:KR2m0009_WYG_343-3a>¶
貎似之故以為號此官特貴唯其子弟為之又謂老為¶
哥利故有哥利逹官謂馬為賀蘭故賀蘭蘇尼闕蘇尼¶
掌兵之官也謂黑色者為珂羅便故有珂羅啜官甚髙¶
耆年者為之謂髮為索葛故有索葛吐屯此如州郡官¶
也謂酒為匐你熱汗熱汗掌監察非違釐整班次謂肉¶
為安禪故有安禪具泥掌家事如國官也有時置附隣¶
可汗隣狼名也取其貪殺為稱亦有可汗位在葉護下¶
者或有居家大姓相呼為遺可汗者突厥呼屋為遺言¶
<pb:KR2m0009_WYG_343-3b>¶
屋可汗也木杆可汗(土門之子名俟/斤一名燕尹)狀貌竒異面廣尺¶
餘其色甚赤眼若琉璃性剛暴而多智西破蠕蠕嚈噠¶
東走契丹北並契骨威服塞外諸國其地東自遼海以¶
西西至西海萬餘里南自沙漠北至北海五六千里皆¶
屬焉其俗如古之匈奴其異者其主初立近侍重臣者¶
舁之以氈隨日轉九廽每一廽臣下皆拜訖乃扶令乗¶
馬以帛絞其頸使纔不至絶然後釋而急問之曰你能¶
作幾年可汗其主既神情瞀亂不能詳定多少臣下等¶
<pb:KR2m0009_WYG_343-4a>¶
隨其所言以驗修短之數其後大官有葉護次設特勒¶
次俟利發次吐屯發餘小官凡二十八等皆代襲焉兵¶
器有角弓鳴鏑甲矟刀劍其佩飾則兼有伏突旗纛之¶
上施金狼頭侍衞之士謂之附離夏言亦狼也盖夲狼¶
生志不忘舊其徵發兵馬及科稅雜畜輙刻木為數並¶
一金鏃箭臘封印之以為信契候月將滿輙為寇鈔其¶
刑法反叛殺人者皆死淫者割勢而腰斬之鬭傷人目¶
者償之以女無女則輸婦損折支體者輸馬盜者則償¶
<pb:KR2m0009_WYG_343-4b>¶
贓十倍有死者停屍於帳子孫及諸親屬男女各殺羊¶
馬陳於帳前以刀剺面且哭(剺理/之反)血淚俱流如此者七¶
度乃止春夏死者候草木落秋冬死者候華葉榮茂然¶
後坎而瘞之於墓所立石建標其石多少依平生所殺¶
人數是日男女咸盛服飾㑹於葬所男有悅愛於女者¶
歸即遣人聘問父母多不違也雖遷徙無常而各有地¶
分可汗處於都斤山每嵗率諸貴人祭其先窟又以五¶
月中旬集他人水拜祭天神又都斤西五百里有髙山¶
<pb:KR2m0009_WYG_343-5a>¶
逈出上無草樹謂為㪍登疑梨夏言地神也其書字類¶
胡而不知年歴唯以草青為記男子好摴蒱女踏鞠飲¶
馬酪取醉歌呼相對敬鬼神俟斤既盛使於西魏請誅¶
蠕蠕主(事具蠕/蠕篇)後周武帝納其女為后至他鉢可汗(木/杆)¶
(之/弟)以攝圗為爾伏可汗(乙息記可汗之子也乙息記廢/攝圗而立俟斤俟斤即木杆可)¶
(汗/也)統其東面又以其弟但耨可汗子為歩離可汗居西¶
方(爾伏與歩離皆小/可汗耨内沃反)控弦數十萬中國憚之周齊爭結¶
婚姻傾府藏事之乃嵗給繒綵十萬段突厥在京師者¶
<pb:KR2m0009_WYG_343-5b>¶
待以優禮衣錦食肉者常以千數他鉢益驕曰使我在¶
南兩兒孝順何憂貧也齊有沙門惠琳掠之突厥中因¶
謂他鉢曰齊國富强皆為有佛法遂說以因縁果報之¶
理他鉢聞而信之建一伽藍遣使聘齊求淨名湼槃華¶
嚴等經他鉢亦躬自齋戒遶塔行道恨不生内地及齊¶
滅齊定州刺史范陽王髙紹義自馬邑奔之他鉢立紹¶
義為齊帝召集所部云欲為之復讐入寇幽州周以趙¶
王招女為千金公主嫁之始執送紹義他鉢病卒攝圗¶
<pb:KR2m0009_WYG_343-6a>¶
立為大可汗號沙鉢略可汗治都斤山以他鉢之子菴¶
羅降居獨洛水稱第二可汗木杆之子太邏便乃謂沙¶
鉢略曰我與爾俱可汗子各承父業爾今極尊我獨無¶
位何也沙鉢略以為阿波可汗還鎮所部沙鉢略勇而¶
得衆北狄皆歸附之周武帝之婚於木杆也突厥錦衣¶
肉食在長安者以萬數隋初並罷遣之突厥大怒千金¶
公主聞周滅故悉衆為冦縦兵自木硤石門兩道入武¶
威天水安定金城上郡𢎞化延安六畜咸盡文帝下詔¶
<pb:KR2m0009_WYG_343-6b>¶
曰徃者周齊抗衡分割諸夏突厥之虜俱通二國周人¶
東慮恐齊好之深齊氏西虞懼周交之厚謂虜意輕重¶
國遂安危蓋並有大敵之憂思減一邉之防也朕以為¶
厚歛兆庶多惠豺狼未嘗感恩資而為賊節之以禮不¶
為虚費省徭薄賦國用有餘因入賊之物加賜將士息¶
道路之民務為耕織清邉制勝成策在心凶醜愚闇未¶
知深㫖將大定之日比戰國之時乗昔世之驕結今時¶
之恨近者盡其巢穴俱犯北邉蓋上天所忿驅就齊斧¶
<pb:KR2m0009_WYG_343-7a>¶
諸将令行義兼含育有降者納有違者死其不敢南望¶
求服威刑何用侍子之朝寧勞渭橋之拜乃以河間王¶
𢎞髙熲虞慶則出塞擊之沙鉢略敗走時虜飢甚不得¶
食於是粉骨為糧又多災死者極衆而沙鉢略襲擊阿¶
波大破之阿波西奔逹頭可汗逹頭者名玷厥沙鉢略¶
之從父也舊為西面可汗(逹頭即西突/厥歩迦可汗)既而大怒遣阿¶
波率兵而東與沙鉢略相攻於是分為東西部(自此分/為二國)¶
(焉/)迭相侵掠沙鉢略因擊阿波為阿㧞國部落乗虚掠¶
<pb:KR2m0009_WYG_343-7b>¶
妻子隋遣軍為擊阿㧞敗之所獲悉與沙鉢略沙鉢略¶
大喜乃立約以磧為界因上表曰大突厥伊利俱盧設¶
始波羅莫可汗臣攝圖言突厥自天置以來五十餘載¶
地過萬里士馬億數常力兼戎夷抗禮華夏在於北狄¶
莫之與大今被霑徳義仁化所及禮讓之風自朝滿野¶
竊以天無二日土無二主豈敢阻兵偷竊名號今便歸¶
心有道永為藩附謹遣男臣窟舎真奉表以聞後卒帝¶
為廢朝三日後葉護可汗(沙鉢略/之弟)西征阿波生擒之既而¶
<pb:KR2m0009_WYG_343-8a>¶
上書請阿波死生之命髙熲進曰骨肉相殘教之蠧也¶
宜存養以示寬大帝曰善頡伽施多那都藍可汗(沙鉢/之子)¶
(名雍/虞閭)後與西面泥利可汗連結(阿波可汗既為處羅侯/可汗所擒其國乃立鞅)¶
(素特勒/之子)時突利可汗居北方(沙鉢略弟處羅/侯之子名染千)遣使求婚¶
開皇中帝妻以宗女安義公主帝欲離間北狄故特厚¶
禮遣牛𢎞蘇威斛律孝卿相繼為使突厥前後使入朝¶
三百七十輩突利夲居北方以尚主之故南徙度斤舊¶
鎮錫賚優厚雍虞閭怒曰我大可汗也反不如染干朝¶
<pb:KR2m0009_WYG_343-8b>¶
貢遂絶數為邉患雍虞閭與玷厥舉兵攻染干盡殺其¶
兄弟子姪遂入蔚州(今安/邉郡)染干夜以五騎與隋使長孫¶
晟歸朝拜為意利珍豆啓人可汗華言智意健也於朔¶
州(今馬/邑郡)築大利城以居之安義公主死又以宗女義成¶
公主妻之部落歸之甚衆雍虞閭又擊之帝復令入塞¶
遂於河南在夏勝二州之間(今朔方/榆林郡)發役掘塹數百里¶
東西距河盡為啓人畜牧之地詔楊素史萬嵗等擊雍¶
虞閭頻破之雍虞閭旋為部下所殺是嵗泥利可汗及¶
<pb:KR2m0009_WYG_343-9a>¶
葉護俱被鐡勒所敗并奚霫五部内徙(霫先/立反)啓人遂有¶
其衆煬帝大業三年幸榆林啓人來朝大悅詔贊拜不¶
名位在諸侯王上厚其部落酋長二千五百人賜物二¶
十萬叚帝親廵雲中泝金河(在今榆/林郡)而東北幸啓人所¶
居(在今馬/邑郡)啓人奉觴上夀跪伏甚恭明年朝於東都禮¶
賜益厚啓人卒其子咄吉立是為始畢可汗裴矩以突¶
厥始畢可汗部衆漸盛獻策分其勢欲以宗女嫁其弟¶
叱吉設拜為西面可汗叱吉不敢受又詐誘其謀臣使蜀¶
<pb:KR2m0009_WYG_343-9b>¶
胡悉殺之始畢怨恨不朝十一年煬帝避暑於汾陽宮¶
八月始畢率其衆落入寇圍帝於鴈門詔諸郡發兵赴¶
援始畢引去隋末亂離中國人歸之者無數遂大强盛¶
勢陵中夏迎蕭皇后置定襄薛舉竇建徳王世充劉武¶
周梁師都李軌髙開道之徒雖僣尊號俱北面稱臣受¶
其可汗之號東自契丹西盡吐谷渾髙昌諸國皆臣之¶
控弦百萬戎狄之盛近代未之有也唐起義太原劉文¶
静聘其國引以為援始畢遣特勒康利獻馬千匹㑹於¶
<pb:KR2m0009_WYG_343-10a>¶
絳郡又遣二千騎助軍從平京城及髙祖受隋禪以後¶
賞賜不可勝紀始畢使骨咄禄特勒來朝賜宴於太極¶
殿奏九部樂錫賚甚厚二年春始畢帥兵渡河至夏州¶
賊帥梁師都出兵㑹之謀入抄掠四月授馬邑賊帥劉¶
武周兵百餘騎遣入句注又遣兵大集欲侵太原是月¶
始畢卒其子什鉢苾(毗質/反)以年幼不堪嗣位立為泥歩¶
設使居東偏直幽州之北立其弟俟利弗設是為處羅¶
可汗又以隋義成公主為妻使人入朝告喪髙祖為之¶
<pb:KR2m0009_WYG_343-10b>¶
舉哀廢朝三日詔百官就館弔其使者遣内史舎人鄭¶
德挺徃弔處羅賻物三萬段先是隋煬帝蕭后及齊王¶
暕之子政道陷於竇建徳三年春處羅迎之至於牙所¶
立政道為王凡中國人在虜庭者悉𨽻之行隋正朔置¶
百官居於定襄城有徒萬餘時太宗奉詔討劉武周師¶
次太原處羅遣其弟歩利設率二千騎與官軍㑹六月¶
處羅至并州總管李仲文出迎勞之留三日城中美婦¶
人多為所掠仲文不能制俄而處羅死義成公主以其¶
<pb:KR2m0009_WYG_343-11a>¶
子奥射設醜弱廢不立之遂立處羅之弟咄苾是為頡¶
利可汗(啓人第/三子)又納隋義成公主為妻以始畢之子什¶
鉢苾為突利可汗(按始畢父啓人可汗染千夲突利/可汗今更稱突利盖襲其先號)遣¶
使入朝告處羅死髙祖為之罷朝三日遣百官就館弔¶
其使咄苾初為莫賀設牙直五原之北時薛舉猶據隴¶
右遣其將宗羅㬋攻陷平涼郡北與頡利結連髙祖遣¶
光禄卿宇文歆齎金帛以賂頡利歆說之令與薛舉絶¶
初隋五原太守張長遜因亂以其所部五城𨽻於突厥¶
<pb:KR2m0009_WYG_343-11b>¶
歆因說頡利遣長遜入朝以五原地歸於我頡利並從¶
之因發突厥兵及長遜之衆並㑹於太宗軍所頡利承¶
父兄之資兵馬强盛有慿陵中夏之志髙祖以中原初¶
定未遑外略每優容之賜予不可勝計頡利言辭悖傲¶
求請無厭四月頡利自率萬餘騎與馬邑賊苑君璋將¶
兵六千人共攻鴈門定襄王李大恩擊走之於是大懼¶
更請和好獻魚膠數十斤令二國同於此膠髙祖五年¶
春大恩奏言突厥饑荒馬邑可圖詔大恩與殿内少監¶
<pb:KR2m0009_WYG_343-12a>¶
獨孤晟帥兵討苑君璋期以二月㑹於馬邑晟後期不¶
至大恩不能獨進頓兵新城以待之頡利遣數萬騎與¶
劉黒闥合軍進圍之大恩敗績没於陣六月劉黒闥又¶
引突厥萬餘騎入抄河北頡利復自率五萬騎南侵至¶
於并州太宗帥師出蒲州道以討之時頡利攻圍并州¶
又分兵入汾潞等州掠男女五千餘口聞太宗兵至蒲¶
州乃引兵出塞七年八月頡利突利二可汗又入寇原¶
州連營南上太宗北討頓兵於豳州頡利率萬餘騎奄¶
<pb:KR2m0009_WYG_343-12b>¶
至城西乘髙而陣將士大駭太宗乃親率百騎馳詣虜¶
陣告之曰國家與可汗誓不相負何為背約深入吾地¶
我秦王也故來一决可汗若自來我當與可汗兩人獨¶
戰若欲兵馬總來我唯百騎相禦耳頡利弗之測笑而¶
不對太宗又前令騎告突利曰爾徃與我盟急難相救¶
爾今将兵來何無香火之情也亦宜早出一决勝負突¶
利亦不對太宗因縦反間於突利突利悅而歸心焉其¶
叔姪内離頡利因遣使請和許之八年七月頡利領十¶
<pb:KR2m0009_WYG_343-13a>¶
餘萬騎大掠朔州又襲將張瑾於太原瑾全軍没脫身¶
奔於李靖靖出師拒戰頡利不得進屯於并州太宗帥¶
師討之次蒲州頡利引去九年七月頡利又率十餘萬¶
騎進冦武功京師戒嚴己卯進冦髙陵行軍總管左武¶
候大將軍尉遲敬德與之戰於涇陽大破之獲俟斤阿¶
史德烏沒啜斬首千餘級癸未頡利遣其腹心執失思¶
力來朝自張形勢云兵百萬今至矣太宗謂之曰我與¶
突厥面自和親汝則背之我實無愧又義軍入京之初¶
<pb:KR2m0009_WYG_343-13b>¶
爾父子並親從我賜爾玉帛前後極多何故全忘大恩¶
自誇强盛我當先戮爾矣思力懼而請命太宗縶之於¶
門下省太宗與侍中髙士亷中書令房元齡將軍周範¶
馳六騎幸渭水之上與頡利隔津而語責以負約其酋¶
帥大驚皆下馬羅拜而衆軍徑至頡利見軍容大盛又¶
知思力就拘由是大懼太宗獨與頡利臨水交言麾諸¶
軍却而陣焉蕭瑀以輕敵固諫於馬前上曰吾已籌之¶
矣突厥所以掃其境内直入渭濵應是聞我國家初有¶
<pb:KR2m0009_WYG_343-14a>¶
内難我新登九五將謂不敢拒之今若閉門虜必大掠¶
强弱之勢在今一舉我故獨出一以示輕之又耀軍容¶
使之必戰事出不意乗其不圖虜入既深理當自懼與¶
戰則必尅與和則必固制服北狄自兹始矣是日頡利¶
請和詔許之乙酉又幸城西刑白馬頡利同盟於便橋¶
之上頡利引兵而退蕭瑀進曰初頡利之未和謀臣猛¶
將各欲戰而陛下不以為疑既而虜自退其䇿安在上¶
曰我觀突厥之兵雖衆而不整可汗獨在水西酋帥皆¶
<pb:KR2m0009_WYG_343-14b>¶
來謁我因而襲擊其衆勢同拉朽然我所以不戰者即¶
位日淺為國之道安靜為務一與虜戰必有死傷又兇¶
虜一者或當懼而修徳結怨於我為患不細我今卷甲¶
韜戈啗以玉帛頑虜驕恣必自此始破亡之漸其在兹¶
乎九月頡利獻馬三千匹羊萬口上不受詔頡利所掠¶
中國户口者令歸之貞觀元年陰山以北薛延陁迴紇¶
㧞也古等十餘部皆相率叛之擊走其欲谷設頡利遣¶
突利討之師又敗績輕騎奔還頡利怒拘之十餘日突¶
<pb:KR2m0009_WYG_343-15a>¶
利由是怨憾内欲背之二年突利遣使奏言與頡利有¶
隙奏請擊之詔秦武通以并州兵馬隨便應接三年薛¶
延陁自稱可汗於漠北遣使来貢方物頡利稱臣求尚¶
公主頡利每委任諸胡疎逺族類胡人貪冒性多翻覆¶
以故法令滋章兵革嵗動國人患之諸部擕貳頻年大¶
雪六畜多死國中大餒頡利用度不給復重歛諸部由¶
是下不堪命内外多叛之上以其請和後復援梁師都¶
令兵部尚書李靖代州都督張公瑾出定襄道并州都¶
<pb:KR2m0009_WYG_343-15b>¶
督李勣右武衞將軍邱行恭出通漢道左衞大將軍柴¶
紹出金河道衞孝節出恒安道薛萬徹出暢武道並受¶
靖節度以討之十二月突利可汗及郁討設蔭奈特勒¶
等並率所部来奔四年正月李靖進屯惡陽嶺夜襲定¶
襄頡利驚擾因徙牙於磧口胡酋康蘇密等遂以隋蕭¶
后及楊政道來降二月頡利計窘竄於鐡山兵尚數萬¶
使執失思力入朝謝罪請舉國内附太宗遣鴻臚卿唐¶
儉將軍安修仁持節安撫之頡利稍自安靖乗間襲擊¶
<pb:KR2m0009_WYG_343-16a>¶
大破之遂滅其國復定襄恒安之地斥土界至於大漠¶
頡利乗千里馬獨騎奔於從姪沙鉢羅部落三月行軍¶
副總管張寳相率衆掩至沙鉢羅營生擒頡利送於京¶
師太宗赦之令還其家口館於大僕廪食之頡利鬱鬱¶
不得志與其家人或相對悲歌而泣上見其羸憊授虢¶
州刺史以彼土多麞鹿縱其畋獵庶不失物性頡利辭¶
不願徃遂授右衞大將軍賜以田宅八年卒令其國人¶
葬之從其俗禮焚屍灞水之東贈歸義王諡曰荒其舊¶
<pb:KR2m0009_WYG_343-16b>¶
臣故禄逹官吐谷渾邪自刎以殉渾邪者頡利之母婆¶
施氏之媵臣也頡利初誕以付渾邪至是感義而死太¶
宗聞而異之贈中郎將乃葬於頡利墓側令中書侍郎¶
岑文本制頡利及渾邪之碑以紀之突利可汗什鉢苾¶
者(始畢之/嫡子)頡利之姪也隋大業中突利年數嵗始畢遣¶
領其東牙之兵號為泥歩設隋淮南公主之入北也遂¶
妻之頡利嗣立以為突利可汗牙直幽州之北管奚霫¶
等數十部徴稅無度諸部多怨之貞觀初奚等並來歸¶
<pb:KR2m0009_WYG_343-17a>¶
附頡利怒其失衆遣北征薛延陁又喪師旅遂囚而撻¶
焉突利初自武徳時深自結託太宗亦以恩意撫之結¶
為兄弟與盟而去後頡利政亂驟徴兵於突利拒之不¶
與尋為頡利所攻遣使來乞師太宗因令將軍周範屯¶
太原以圖進取突利乃率其衆來奔太宗禮之甚厚頻¶
賜以御饍四年授右衞大將軍封北平郡王食實封七¶
百戸以其下兵衆置順州都督府仍拜為順州都督遣¶
率部落還畨太宗謂曰昔爾祖啓人亡失兵馬一身投¶
<pb:KR2m0009_WYG_343-17b>¶
隋隋家竪立遂至强盛荷隋之恩未嘗報徳至爾父始¶
畢反為隋家之患自爾以後無嵗不侵擾中國天實禍¶
滛大降災變爾衆散亂死亡略盡既事窮後乃投我今¶
所以不立爾為可汗者正為啓人前事故也改變前法¶
欲中國乆安爾宗族永固是以授爾都督當須依我國¶
法整齊所部如違當獲重罪五年徴入朝至并州道病¶
卒年二十九太宗為之舉哀令中書侍郎岑文夲為其¶
碑文子賀羅鶻嗣突利弟結社率貞觀初入朝歴位中¶
<pb:KR2m0009_WYG_343-18a>¶
郎將十三年從幸九成宫陰結部落得四十餘人并擁¶
賀羅鶻相與夜犯御營踰第四重幕引弓亂發殺衞士¶
數十人折衝孫武開率兵奮擊乃退北走渡渭水欲奔¶
其部落尋皆捕斬之詔原賀羅鶻流於嶺表頡利之敗¶
也其部落或走薛延陀或走西域而來降者甚衆酋豪¶
首領至者皆拜將軍布列朝廷五品以上百餘人殆與¶
朝士相半唯柘羯不至詔使招慰之時突厥降者十餘¶
萬人詔議所宜咸言突厥擾中國乆今天喪之非慕義¶
<pb:KR2m0009_WYG_343-18b>¶
自歸請悉籍降俘内兖豫閑處使習耕織百萬人虜可¶
化為齊人是中國有加戸而漠北遂空也中書令温彦¶
博請如漢建武時置降匈奴留五原塞全其部落以為¶
扞蔽不革其俗因而撫之實空虚之地且示無所猜若¶
内兖豫則乖本性非涵育之道秘書監魏徵建言突厥¶
世為中國仇今其來降不即誅滅當遣還河北彼鳥獸¶
野心非我族類弱則伏强則叛其天性也且秦漢以銳¶
師猛將擊取河南地為郡縣者以不欲使廹近中國也¶
<pb:KR2m0009_WYG_343-19a>¶
陛下奈何以河南居之且降者十萬若令數年孳息略¶
倍而近在畿甸心腹疾也彦博曰不然天子於四夷若¶
天地養萬物覆載安全之今突厥破滅餘種歸命不加¶
哀憐而棄之非天地蒙覆之義而有阻四夷之嫌臣謂¶
處以河南蓋死而生之亡而存之彼世將懐德何叛之¶
為徴曰魏時有胡落分處近郡晉已平吳郭欽江統勸¶
武帝逐出之不能用劉石之亂卒傾中夏陛下必欲引¶
突厥居河南所謂養虎自遺患者也彦博曰聖人之道¶
<pb:KR2m0009_WYG_343-19b>¶
無不通故曰有教無類彼創殘之餘以窮歸我我全護¶
之收處内地將教以禮法職以耕農又選酋良入宿衞¶
何患之䘏且光武置南單于卒無恙於是中書侍郎顔¶
師古給事中杜楚客禮部侍郎李百藥等皆勸帝不如¶
使處河北樹首長俾統部落視地多少令不相臣國小¶
權分終不得亢衡中國長轡逺馭之道也帝主彦博語¶
卒度朔方地自幽州屬靈州建順祐化長四州為都督¶
府剖頡利故地左置定襄都督右置雲中都督二府統¶
<pb:KR2m0009_WYG_343-20a>¶
之自結社率之反太宗始患之上書者多云處突厥於¶
中國殊謂非便乃徙於河北立右武候大將軍化州都¶
督懐化郡王思摩為乙彌泥熟俟利苾可汗賜姓李氏¶
率所部建牙於河北思摩者頡利族人也始畢處羅以¶
其貌似胡人不類突厥疑非阿史那族類故歴處羅頡¶
利代常為夹畢特勒終不得典兵為設武德初數来朝¶
貢封為和順郡王及其國亂諸部多歸中國唯思摩隨¶
逐頡利竟與同擒太宗嘉其忠夲統頡利舊部落居於¶
<pb:KR2m0009_WYG_343-20b>¶
河南之地勝兵四萬馬萬匹錫其土南至於大河北至¶
白道川以北接薛延陁為種落初集憚薛延陀不肯出¶
太宗遣司農卿郭嗣夲賜延陁璽書曰前破突厥止為¶
頡利一人除百姓之害所以廢而黜之實不貪其土地¶
利其人馬也自黜廢頡利以後恒欲更立可汗是以所¶
降部落等並置河南任其放牧今戸口羊馬日向滋多¶
元許冊立不可失信至秋間即欲遣突厥渡河復其國¶
土我冊爾延陀日月在前今突厥理是居後後者為小¶
<pb:KR2m0009_WYG_343-21a>¶
前者為大爾在磧北突厥居磧南各守土境若其踰越¶
故相抄掠我即將兵各問其罪此約既定非但有便爾¶
身貽厥子孫長守富貴也於是命禮部尚書趙郡王孝¶
恭齎冊書就思摩部落築壇於河上以拜之并賜之鼓¶
纛突厥及胡在諸州安置者並令渡河北還其舊部又¶
以左屯衞將軍阿史那忠為左賢王左武衞將軍阿史¶
那泥熟為右賢王以貳之薛延陁聞思摩渡河北慮其¶
部落飜附磧北先畜輕騎伺至而擊之太宗遣勅止之¶
<pb:KR2m0009_WYG_343-21b>¶
時思摩下部衆渡河者凡十萬勝兵四萬人思摩不能¶
撫衆皆不惬服至十七年相率叛之南渡河請分處於¶
勝夏二州之間詔許之思摩遂輕騎入朝尋授右衞將¶
軍從征遼東為流矢所中太宗親為吮血其見顧遇如¶
此未幾卒於京師贈兵部尚書夏州都督陪葬昭陵立¶
墳以象白道山詔立碑於化州¶
　　突厥中¶
突厥别部車鼻可汗亦阿史那之族也代為小可汗牙¶
<pb:KR2m0009_WYG_343-22a>¶
在金山之北頡利可汗之敗北荒諸部將推為大可汗¶
遇薛延陁為可汗車鼻不能當遂率所部歸於延陁為¶
人勇烈有謀略頗為衆所附延陁惡而將誅之車鼻知¶
其謀竄歸於舊所其地去京師萬里勝兵三萬人自稱¶
乙注車鼻可汗西有葛邏禄北有結骨皆附𨽻之遣其¶
子沙鉢羅特勒來朝請身自入朝太宗遣徴之竟不至¶
太宗大怒貞觀二十三年遣左衛郎將髙偘濳引廽紇¶
僕骨等兵衆襲擊之其酋長歌邏禄泥熟闕俟利發反¶
<pb:KR2m0009_WYG_343-22b>¶
㧞塞匐處木昆莫賀咄俟斤等率部落背車鼻相繼來¶
降永徽元年偘軍次阿息山車鼻聞之召所部兵皆不¶
赴遂擕其妻子從數百騎而遁其衆盡降偘率精騎追¶
車鼻獲之送於京師乃獻於社廟又獻於昭陵髙宗數¶
其罪而赦之拜左武衞將軍賜宅於長安處其餘衆於¶
鬱督軍山置狼山都督以統之車鼻長孫羯漫陁先統¶
㧞悉密部車鼻未敗前遣其子菴鑠入朝太宗嘉之拜¶
左屯衞將軍更置新黎州以統其衆車鼻既敗之後於¶
<pb:KR2m0009_WYG_343-23a>¶
是突厥盡為封疆之臣於是分置單于瀚海二都護府¶
單于領狼山雲中桑乾三都督蘇農等十四州瀚海領¶
金微新黎等七都督仙崿賀蘭等八州各以其首為都¶
督刺史髙宗東封泰山狼山都督葛邏禄吐利等首領¶
二十餘人並從至岳下勒名於封禪之碑自永徽以後¶
二十餘年北鄙無事調露元年單于管内突厥首領阿¶
史德温奉職二部落相率反叛立泥熟匐為可汗二十¶
四州並叛應之髙宗遣鴻臚卿蕭嗣業右千牛將軍李¶
<pb:KR2m0009_WYG_343-23b>¶
景嘉率衆討之反為温敗兵士死者萬餘人又以禮部¶
尚書裴行儉為定襄道行軍大總管率太僕少卿李思¶
文營州大都督周道謨等統衆三十餘萬討擊温大破¶
之泥熟匐為其下所殺並擒奉職而還永崇元年突厥¶
又迎頡利從兄之子阿史那伏念於夏州將渡河立為¶
可汗諸部落復響應從之又令裴行儉率師討之伏念¶
窘急詣行儉遂虜伏念詣京師斬於東市永淳二年突¶
厥阿史那骨咄祿復反叛骨咄禄者頡利之疏屬其父¶
<pb:KR2m0009_WYG_343-24a>¶
本是單于右廂雲中都督尉舎利元英下首領代襲吐¶
屯啜伏念既破骨咄禄鳩集亡散入總林山聚為盜有¶
衆五千餘人又抄掠九姓得羊馬甚多漸至强盛乃自¶
立為可汗以其弟黙啜為殺咄悉匐為葉護因温彦博¶
議處河南諸部落分為六州後漸滋繁至阿史那元珍¶
習中國風俗知邉塞虚實在單于檢校降戸部落嘗坐¶
事為單于長史王本立所拘縶㑹骨咄祿入冦元珍請¶
依舊檢校部落本立許之因而便投骨咄禄咄禄得之¶
<pb:KR2m0009_WYG_343-24b>¶
甚喜立為阿波大逹于專統兵馬事進寇蔚州都督崔¶
智辯擊之反為所殺文明元年又寇朔州殺掠吏人垂¶
拱二年骨咄禄又寇朔代等州左玉鈐衞中郎將淳于¶
處平為陽曲道總管與副中郎將蒲英等率兵赴援行¶
至忻州與賊戰大敗死者五千餘人三年骨咄祿又寇¶
昌平令左鷹揚衞大將軍黑齒常之擊却之其年八月¶
寇朔州復以常之為燕然道大總管擊賊於黄花堆大¶
破之追奔四千餘里賊衆遂散走磧北右監門衞中郎¶
<pb:KR2m0009_WYG_343-25a>¶
將爨寳璧又率精兵萬三千人出塞窮追反為骨咄禄¶
所敗全軍盡沒寳璧輕騎遁歸初寳璧見常之破賊遽¶
表請窮其餘黨武太后令常之與寳璧計議遙為聲援¶
寳璧貪功先行又令人出塞二千餘里覘候見元珍等¶
部落皆不設備遂率衆掩襲之既至又遣人報賊令得¶
設備出戰遂為賊所覆寳璧坐此伏誅武太后大怒因¶
改骨咄祿為不卒祿元珍後率兵討突騎施臨陣戰死¶
骨祿天授中卒黙啜者骨咄之弟也骨咄禄死時其子¶
<pb:KR2m0009_WYG_343-25b>¶
尚幼黙啜遂簒其位自立為可汗長夀三年率衆寇靈¶
州殺掠吏人武太后遣白馬寺僧薛懐義為代朔道行¶
軍大總管領十八將軍以討之既不遇賊尋班師焉默¶
啜俄遣使来朝武太后大恱冊授左衞大將軍封歸國¶
公賜物五千叚明年復遣使請和又加授遷善可汗萬¶
嵗通天元年契丹首領李盡忠孫萬榮反叛攻陷營府¶
黙啜遣使上言請還河西降户即率部落兵馬為國討¶
擊契丹許之黙啜遂攻討契丹部衆大潰盡俘其家口¶
<pb:KR2m0009_WYG_343-26a>¶
黙啜自此兵衆漸盛武太后尋遣使冊立黙啜為特進¶
頡跌大單于立功報國可汗聖歴元年黙啜表請與武¶
太后為子並言有女請和親初咸亨中突厥諸部來降¶
附者多處之豐勝靈夏朔代等六州謂降户默啜至是¶
又索此降户及單于都護府之地兼請農器種子武太¶
后初不許黙啜大怒言辭甚慢拘我使人司賔卿田歸¶
道將害之時朝廷懼其兵勢納言姚璹建議請許其和¶
親遂盡驅六州降户數千帳並種子四萬餘石農器三¶
<pb:KR2m0009_WYG_343-26b>¶
千事以上與之黙啜寖强由此也其年武太后令魏王¶
武承嗣男淮陽王延秀就納其女為妃遣右豹韜衞大¶
將軍閻知微攝春官尚書大齎金帛送赴虜庭行至黑¶
沙南庭默啜謂知微等曰我女擬嫁與李家天子兒爾¶
今將武家兒來我突厥積代以來降附李家聞李家天¶
子種未總盡唯有兩兒在我今將兵助立遂収延秀等¶
拘之别所偽號知微為可汗與之率衆十餘萬襲我靜¶
難及平狄清夷等軍靜難軍使左玉鈐衛將軍慕容元崱¶
<pb:KR2m0009_WYG_343-27a>¶
以兵五千人降虜進寇媯檀等州武太后令司農卿武¶
重規為天兵中道大總管武威衞將軍沙吒忠義為天¶
兵西道總管幽州都督張仁亶為天兵東道總管率兵¶
三十萬擊之左羽林衞大將軍閻敬容為天兵西道後¶
軍總管統兵十五萬以為後援默啜又出恒州道寇蔚¶
州陷飛狐縣俄進攻定州殺刺史孫彦髙焚燒百姓廬¶
舎虜掠男女無少長皆殺之武太后大怒又改默啜號¶
為斬啜尋又圍逼趙州長史唐波若飜城應之刺史髙¶
<pb:KR2m0009_WYG_343-27b>¶
叡抗節不從遂遇害武太后乃立廬陵王為皇太子令¶
統河北道行軍大元帥軍未發而默啜盡殺所掠趙定¶
等州男女八九萬人從五囬道而去所過殘殺不可勝¶
紀沙吒忠義及後軍總管李多祚等皆持重不敢戰河¶
北道元帥納言狄仁傑總兵十萬追之無所及二年默¶
啜立其弟咄悉匐為左廂察骨咄祿子默矩為右廂察¶
各主兵馬二萬餘人又立其子匐俱為小可汗位在兩¶
察之上仍主處木昆等十姓兵馬四萬餘人又號為拓¶
<pb:KR2m0009_WYG_343-28a>¶
西可汗自是連嵗寇邉乆視元年掠隴右諸監馬萬餘¶
匹長夀三年默啜遣使莫賀逹于請以女妻皇太子之¶
子武太后令太子男恩平王重俊義興王重明廷立見¶
之默啜遣大臣移力貪汗入朝獻馬千匹及方物以謝¶
許親之意武太后讌之於宿羽亭太子相王及朝集使¶
三品以上並㑹焉重賜以遣之中宗即位默啜又寇靈¶
州鳴沙縣靈武軍大總管沙叱忠義拒戰敗績死者六¶
千餘人賊遂進寇原㑹等州掠隴右郡牧馬萬餘匹而¶
<pb:KR2m0009_WYG_343-28b>¶
去忠義坐免景雲二年三月張仁愿於河北築三受降¶
城先是朔方軍北與突厥以河為界河北岸有拂雲祠¶
突厥將入寇必先詣祠祭酹求福因牧馬料兵候氷合¶
渡河時黙啜盡衆西擊婆葛仁愿乗虚奪取漠南之地¶
築三城首尾相應絶其南寇之路留年滿兵助成其功¶
以拂雲祠為中城與東西相去各四百里皆據津濟遙¶
相應接北拓三百餘里於牛頭胡那山北置烽堠百八¶
十所自是突厥不得度山放牧朔方更無寇掠減鎮兵¶
<pb:KR2m0009_WYG_343-29a>¶
數萬人(初羣議不同睿宗竟用仁愿計時咸陽兵二百/餘人逃歸仁愿盡擒斬於城下軍中股慄盡力)¶
(六旬而三城俱就本不置壅門及曲敵或問之仁愿曰/兵法貴在攻取不宜退守寇若至此即當並力出戰廽)¶
(顧望城猶須斬之何用守備生其退歸之/心其後常元楷為朔方總管始築壅門)默啜西擊婆¶
葛破滅之契丹及奚自神功之後常受其徴役其地東¶
西萬餘里控弦四十萬自頡利之後最為强盛自恃兵¶
威虐用其衆默啜既老部落漸多逃散開元二年遣其¶
子移沮可汗及同俄特勒妺壻大㧞頡利發石阿失畢¶
率精騎圍逼北庭右驍衞將軍郭䖍瓘嬰城固守俄而¶
<pb:KR2m0009_WYG_343-29b>¶
出兵擒同俄特勒於城下斬之虜因退縮大㧞懼不敢¶
歸擕其妻來奔制授左衞大將軍封燕北郡王封其妻¶
為金山公主賜宅一區奴婢十人馬十匹物千段明年¶
十姓部落左廂咄陸啜右廂五弩失畢五俟斤及子壻¶
髙麗莫離支髙文簡&KR0932;跌都督思太等各率其衆相繼¶
來降前後總萬餘帳令居其河南之舊地授髙文簡左¶
衞員外大將軍封遼西郡公&KR0932;跌思太為特進右衞員¶
外大將軍兼&KR0932;跌都督樓煩郡公自餘首領封拜賜物¶
<pb:KR2m0009_WYG_343-30a>¶
各有差默啜女壻阿史得胡祿俄又歸朝授以特進其¶
秋黙啜與九姓首領阿思布等戰於磧北九姓大潰人¶
畜多死思布率衆來降四年默啜又北討九姓㧞曳固¶
戰於獨樂河㧞曳固大敗默啜負勝輕歸而不設備遇¶
㧞曳固逆率頡質略於柳林中突出擊默啜斬之便與¶
入蕃使郝靈佺傳默啜首至京師骨咄禄之子闕特勒¶
鳩合舊部殺默啜子小可汗及諸弟並親信略盡立左¶
賢王默棘連是為毗伽可汗毗伽以開元四年即位本¶
<pb:KR2m0009_WYG_343-30b>¶
蕃號為小殺性仁友自以得國是闕特勒之功固讓之¶
闕特勒不受遂以為左賢王專掌兵馬是時奚契丹相¶
率欵塞突騎施蘇祿自立為可汗突厥部落頗多擕貳¶
及召黙啜時衙官暾欲谷為謀主初默啜下衙官盡為¶
闕特勒所殺暾欲谷以女為小殺可敦遂免死廢歸落¶
及復用年已七十餘蕃人盡敬伏之俄而降户阿悉爛¶
&KR0932;跌思太等復自河西叛歸初降戸之南也左衞大將¶
軍單于副都護張知運盡収其器仗令渡河而蕃人怨¶
<pb:KR2m0009_WYG_343-31a>¶
怒御史中丞姜晦為廵邉使蕃人訴無弓矢不得射獵¶
晦悉給還之故有抗敵之具張知運不設備與降戸戰¶
於青岡嶺大敗臨陣生擒知運擬將送與突厥朔方總¶
管薛訥率兵追討之賊至大斌縣又為將軍郭知運所¶
擊賊衆大潰散投黒山呼延谷釋張知運而去上以張¶
知運喪師斬之以徇小殺既得降户謀欲南入為寇暾¶
欲谷曰唐主英武人和年豐未有間隙不可動也我衆¶
新集猶尚疲羸須且息養三數年始可觀變而舉小殺¶
<pb:KR2m0009_WYG_343-31b>¶
又欲修築城壁造立寺觀暾欲谷曰不可突厥人户寡¶
少不敵中國百分之一所以常能抗拒者正以隨逐水¶
草居處無常射獵為業人皆習武强則進兵抄掠弱則¶
竄伏山林唐兵雖多無所施用若築城而改變舊俗一¶
朝失利必將為唐所併且寺觀之法教人仁弱本非用¶
武爭强之道不可置也小殺等深然其計八年冬御史¶
大夫王晙為朔方大總管奏請西徴拔悉密東發奚契¶
丹兩蕃期以明年秋初引朔方兵數道俱入掩突厥衙¶
<pb:KR2m0009_WYG_343-32a>¶
帳於稽落河上小殺聞之大恐暾欲谷曰拔悉密今在¶
北庭與兩蕃東西相去極逺勢必不合王晙兵馬計亦¶
無能至此必若能來候其臨到即移衙帳向北三日唐¶
兵糧盡自然去矣且拔悉密輕而好利聞命必是先来¶
王晙與張嘉貞不協奏請有所不惬必不敢動若晙兵¶
馬不来㧞悉密獨至即擊取之勢易為也㧞悉密果臨¶
突厥衙帳而王晙兵及兩蕃不至拔悉密懼而引退突¶
厥欲擊之暾欲谷曰此衆去家千里必將死戰未可擊¶
<pb:KR2m0009_WYG_343-32b>¶
也不如以兵躡之去北庭二百里暾欲谷分兵間道先¶
掩北庭因縦卒擊㧞悉宻之衆盡為突厥所擒并虜其¶
男女而還暾欲谷廻兵因出赤亭以掠涼州羊馬時楊¶
敬述為涼州都督遣副將及判官元澄出兵邀擊之暾¶
欲谷曰敬述若守城自固即與連和若出兵相當即領¶
軍戰我今乗勝必有功矣敬述下兵至那契丹遇賊元¶
澄令兵士揎臂持滿仍急結其袖㑹風雪凍裂盡墮弓¶
矢由是官軍大敗元澄脫身而走敬述坐削除官爵白¶
<pb:KR2m0009_WYG_343-33a>¶
衣檢校涼州事小殺由是大振盡有默啜之衆俄又遣¶
使請和乞與元宗為子許之仍請尚公主上但厚賜而¶
遣之十三年上將東廵中書令張說謀欲加兵以備突¶
厥兵部郎中裴光庭曰封禪告成之事忽此徴發豈非¶
名實相乖說曰突厥比雖請和獸心難測且小殺者仁¶
而愛人衆為之用闕特勒驍武善戰所向無前暾欲谷¶
深沈有謀老而益壯李靖徐勣之流也三虜協心動無¶
遣䇿知我舉國東廵萬一窺邉何以禦之光庭請遣使¶
<pb:KR2m0009_WYG_343-33b>¶
召其大臣扈從即突厥不敢不從又亦難為舉動說然¶
其言乃遣中書直省袁振攝鴻臚卿徃突厥以告其意¶
小殺與妻及闕特勒暾欲谷等環坐帳中設宴謂振曰¶
吐蕃狗種唐國與之為婚奚及契丹舊是突厥之奴亦¶
尚唐家公主突厥前後請結和親獨不蒙許何也袁振¶
曰可汗既與皇帝為子父子豈合婚姻小殺等曰兩蕃¶
亦蒙賜姓猶得尚公主但依此例有何不可且聞入蕃¶
公主皆非天子女今之所求豈問真假頻請不得亦實¶
<pb:KR2m0009_WYG_343-34a>¶
羞見諸蕃振許為奏請小殺乃遣大臣阿史得頡利發¶
入朝貢獻因扈從東廵令仗内馳射扈封畢厚宴賜遣¶
之然卒不許和親自是比年遣大臣入朝吐蕃以書約¶
同寇邉黙棘連不從封上其書帝嘉之詔朔方西受降¶
城許互市嵗賜帛數十萬黙棘連死國人共立其子為¶
伊然可汗八年卒其弟嗣立為苾伽骨咄祿可汗明年¶
遣使來朝獻登俐俄為其左殺判闕特勒所殺遂立毗¶
加可汗子又為骨咄葉護所殺立其弟又殺之葉護乃¶
<pb:KR2m0009_WYG_343-34b>¶
自為可汗天寳初其大部回紇葛邏禄㧞悉宻並起攻¶
葉䕶殺之尊㧞悉宻之長為頡跌伊施可汗於是囘紇¶
葛邏禄自為左右葉䕶亦遣使者來告國人奉判闕特¶
勒子為烏蘇米施可汗以其子葛臘哆為西殺帝使使者¶
諭令内附烏蘇不聽其下與㧞悉宻等三部共攻烏蘇¶
米施米施遁亡其西葉䕶阿布思及葛臘多率五千帳¶
降以葛臘哆為懐恩王三載㧞悉宻等殺烏蘇米施傳¶
首京師獻太廟其弟白眉特勒鶻隴匐立是為白眉可¶
<pb:KR2m0009_WYG_343-35a>¶
汗於是突厥大亂國人推㧞悉宻酋為可汗詔朔方節¶
度使王忠嗣以兵乗其亂抵薩河内山擊其左阿波逹¶
于十一部破之獨其右未下而囘紇葛邏禄殺㧞悉宻¶
可汗奉囘紇骨力裴羅定其國是為骨咄禄毗伽闕可¶
汗明年殺白眉可汗傳首獻毗伽可汗妻骨咄禄婆匐¶
可敦率衆自歸天子御花蕚樓宴羣臣賦詩美其事封¶
可敦為賔國夫人嵗給粉直二十萬始突厥國於後魏¶
大統時至是滅後或朝貢皆舊部九姓云其地盡入囘¶
<pb:KR2m0009_WYG_343-35b>¶
紇始其族分國於西者曰西突厥¶
　¶
　¶
　¶
　¶
　¶
　¶
　文獻通考卷三百四十三¶
