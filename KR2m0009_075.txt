# -*- mode: mandoku-view; -*-
#+TITLE: 文獻通考
#+DATE: 2015-08-24 22:49:33.613638
#+PROPERTY: ID KR2m0009
#+PROPERTY: BASEEDITION WYG    
#+PROPERTY: JUAN 卷七十五
<pb:KR2m0009_WYG_075-1a>¶
欽定四庫全書¶
　文獻通考卷七十五¶
　　鄱　陽　馬　端　臨　貴　與　著¶
　郊社考八¶
　　明堂¶
孝宗乾道五年太常少卿林栗言昊天上帝四祭請並¶
於圜壇行禮禮部侍郎鄭聞謂明堂當從屋祭不當在¶
壇乞遇明堂親饗則遵依紹興三十一年已行典故如¶
<pb:KR2m0009_WYG_075-1b>¶
常嵗有司攝事則權寓淨明寺行禮庶合明堂之義詔¶
從之¶
　中興後昊天上帝四祀春祈夏雩秋享冬報其二在¶
　南郊圜壇其二在城西恵照院望祭齋宫紹興元年¶
　十一月太常少卿趙子畫謂嵗祀上帝設位於紹興¶
　天慶觀今駐兵其所請更設於城外東南之告成觀¶
　十二月禮官謂祀天當燔牛首今牲止少牢請燔羊¶
　首毋築燎壇位益籩豆皆六(籩實菱芡㮚脯乾桃乾/䕩豆實芹菹筍菹葵菹)¶
<pb:KR2m0009_WYG_075-2a>¶
　(菁菹韭/菹鹿臡)爼八(羊豕/腥熟)槃一(毛/血)簠二(稻/&KR0413;)簋二(黍/稷)進胙以羊¶
　體始誓用禮神玉備三獻二年命擇地於臨安城外¶
　之東南以祀天二月丁夘太常少卿程瑀謂妙覺院¶
　去城逺而天寧觀在城中非城之東南詔權於天寧¶
　望祭閏四月己未太常少卿王居正謂秋祀上帝奉¶
　神宗配往嵗明堂禮官謂配以近考失孝經本㫖遂¶
　議祖宗並配今秋享不當復配以神宗權禮部侍郎¶
　趙子畫謂聖宋崛起非有始封之祖太祖則周之后¶
<pb:KR2m0009_WYG_075-2b>¶
　稷配祭於郊太宗則周之文王配祭於明堂親祠並¶
　配實出權宜請自今季秋攝事専祀昊天上帝以太¶
　宗配從之六年大臣以圜丘方澤之祭寓於天慶小¶
　屋三楹卑陋湫隘軍民喧雜命奉常及臨安守臣别¶
　營之正月太常少卿何慤始請遷於城外恵照院九¶
　年二月己夘始用國子監丞張希亮之請凡大祀益¶
　籩豆為十有二十三年十一月禮官請今後祀天以¶
　及慶禮皆於圜壇十四年四月太常博士凌哲請大¶
<pb:KR2m0009_WYG_075-3a>¶
　祠具樂舞禮官定用工八十有三人二舞九十人押¶
　樂太常卿丞皆一人協律二人十六年始用政和儀¶
　籩豆皆二十有六簠簋皆八十九年八月命禮官及¶
　臨安守臣葺恵照望祭殿建齋宫於其西合三十有¶
　一區¶
淳熙六年秋九月大享明堂合祭天地復奉太祖太宗¶
配¶
　先時詔今嵗行明堂大禮令禮部太常寺詳議宰執¶
<pb:KR2m0009_WYG_075-3b>¶
　進呈禮寺議状竊觀黄帝拜祀上帝於明堂唐虞祀¶
　五帝於五府歴時既久其詳莫得而聞至禮記始載¶
　明堂位一篇言天子負斧依南鄉而立内之公侯伯¶
　子男外之蠻夷戎狄以序而立故曰明堂也者明諸¶
　侯之尊卑也孟子亦曰明堂者王者之堂也周禮大¶
　司樂有冬至圜丘之樂夏至方丘之樂宗廟九變之¶
　樂三者皆大祭祀惟不及明堂豈非明堂者布政會¶
　朝之地周成王時嘗於此歌我將之頌宗祀其祖文¶
<pb:KR2m0009_WYG_075-4a>¶
　王乎後暨漢唐雖有沿革至於祀帝而配以祖宗多¶
　由義起未始執一本朝仁宗皇祐中破諸儒異同之¶
　論即大慶殿行親享之禮並侑祖宗從以百神前期¶
　朝獻景靈宫享太廟一如郊祀之制太上皇帝中興¶
　斟酌家法舉行皇祐之制於紹興之初亦在殿庭合¶
　祭天地並配祖宗葢得聖經之遺意且國家大祀有¶
　四春祈榖夏雩祀秋明堂冬郊祀是也陛下即位以¶
　來固嘗一講祈榖四躬冬祀惟合宫雩壇之禮猶未¶
<pb:KR2m0009_WYG_075-4b>¶
　親行今若據已行典禮及用仁宗時名儒李覯明堂¶
　嚴祖説并治平中吕誨司馬光錢公輔等集義近嵗¶
　李燾奏劄所陳特舉秋享於義為允上曰明堂合祭¶
　天地並侑祖宗從祀百神並依南郊禮例可依詳議¶
　事理施行¶
　禮部太常寺言明堂所設神位並依南郊禮例係七¶
　百七十一位今大慶殿鋪設昊天上帝皇地祗太祖¶
　皇帝太宗皇帝四位其從祀神位凡七百六十有七¶
<pb:KR2m0009_WYG_075-5a>¶
　於東西兩朶殿鋪設(五方帝至五/嶽二十五位)餘從祀衆星東廊¶
　二百八十位西廊二百四十八位南廊六十六位欲¶
　於南廊前連簷修葢瓦屋與東西廊相接設一百四¶
　十八位依議令合設饌幔欲於新置便門外幔道下¶
　結縛撘葢屋二間及合用祝册幄次乞於南宫門裏¶
　過道門下面東兩壁釘設其禮部捧册職掌等乞於¶
　過道門面南壁宿齋其皇帝位版幄次乞於内藏庫¶
　相對廊上釘設從之¶
<pb:KR2m0009_WYG_075-5b>¶
　太史局言將来明堂大禮合祭天地並侑祖宗從祀¶
　百神並依南郊禮例今照得明堂兩朶殿上鋪設神¶
　位版共二十五位其上十位(五方帝昊天上帝皇地/祗神州地祗夜明大明)¶
　(共十/位)並金面青字大版内一十五位(五行五/官五瀆)皆朱紅¶
　漆面金字小版將來鋪設大小不等乞下所屬創造¶
　朱紅漆面金字大版神位一十五位從之¶
　御書明堂明堂之門六字并嗣天子臣御名恭書七¶
　字令修内司製造牌二面將來明堂大禮其明堂牌¶
<pb:KR2m0009_WYG_075-6a>¶
　於行禮殿上安掛其明堂之門牌於行禮殿西門新¶
　置便門上安掛¶
　太常寺修定明堂大禮儀注¶
　　　誓戒(同郊祀/)¶
　　　致齋(三日一日於文徳殿一日於太廟一日再/赴文徳殿儀並同郊祀但改大慶殿為文)¶
　　　(徳殿/)¶
　　　奏告¶
前祀二日奏告太祖皇帝太宗皇帝室如常告之儀¶
<pb:KR2m0009_WYG_075-6b>¶
　　　陳設(内玉幣籩豆簠簋俎實罇罍酒齊數目並/同郊祀不重録惟實爼増羊腥豕腥如牛)¶
　　　(腥之數/)¶
前祀三日有司設大次於垂拱殿門内東廊又設小次¶
於明堂阼階下之東稍南西面設文武侍臣次於明堂¶
門外行事執事陪祠宗室及有司次於明堂門外設東¶
方南方客使次於文臣之後西方北方客使次於武臣¶
之後設饌幔於明堂門外稍西南向前祀二日太社令¶
帥其屬掃除明堂之内外置燎壇於明堂庭之東南隅¶
<pb:KR2m0009_WYG_075-7a>¶
太社令積柴於燎壇光禄牽牲詣祠所太常設登歌之¶
樂於堂上前楹間稍南北向設宫架於庭中立舞表於¶
鄼綴之間前祀一日太常設神位版昊天上帝皇地祗¶
位於堂上北方南向西上太祖皇帝太宗皇帝位於堂¶
上東方西向北上(告潔畢/權徹)五方帝神州地祗大明夜明¶
天皇大帝北極五行五官五嶽位二十五北斗天一太¶
一帝座五帝内座五星十二辰河漢内官五鎮四海四¶
瀆二十八宿中官山林川澤外官邱陵墳衍原隰位三¶
<pb:KR2m0009_WYG_075-7b>¶
百八十有二衆星位三百有六十並分設於兩廊東西¶
相向以北為上(内南廊所設衆星重行/北向以西為上鋪設)席皆以莞奉禮¶
郎禮直官設皇帝位版於阼階之上西向飲福位於昊¶
天上帝之西南北向望燎位於殿隔門上當中南向賛¶
者設亞終獻位於堂下阼階之東少南西向大禮使左¶
丞相又於其南行事吏部户部禮部兵部刑部工部尚¶
書吏部禮部刑部侍郎光禄卿讀册舉冊官光禄丞於¶
大禮使左丞相之後(光禄丞/稍却)執事官位又於其後奉禮¶
<pb:KR2m0009_WYG_075-8a>¶
郎摶黍太祝太社大官令位於亞獻之北少東俱西向¶
北上監察御史位四二於堂下西階之西東向北上一¶
於殿隔門外東階下一於殿隔門外西階下協律郎位¶
二一於堂上磬簴之北少西一於宫架之西北俱東向¶
押樂太常丞位於登歌鐘簴之北押樂太常卿位於宫¶
架之北俱北向分獻官奉禮郎各位於從祀神位之前¶
俱北向良醖令於酌罇所北向又設陪祠文武官位於¶
行事執事之南東西相向諸方客使在文官之南隨其¶
<pb:KR2m0009_WYG_075-8b>¶
方國光禄陳牲於明堂門外東向祝史各位於牲後太¶
常設省牲位於牲東大禮使左丞相在北南向東上分¶
獻官位於其後行事吏部户部禮部兵部刑部工部尚¶
書吏部禮部刑部侍郎押樂太常卿光禄卿讀冊舉冊¶
官押樂太常丞光禄丞奉禮協律郎摶黍太祝太社太¶
官令在南北向東上(太常丞以下/位皆稍却)監察御史在吏部尚¶
書之東異位稍却光禄陳禮饌於行禮殿隔門外稍東¶
南向設省饌位版於禮饌之南大禮使左丞相在南北¶
<pb:KR2m0009_WYG_075-9a>¶
向西上分獻官位於其後監察御史位四在西東向北¶
上吏部户部禮部兵部刑部工部尚書吏部禮部刑部¶
侍郎押樂太常卿光禄卿讀冊舉冊官押樂官太常丞¶
光禄丞奉禮協律郎摶黍太祝太社太官令在東西向¶
北上禮部帥其屬設祝冊案於神位之右司罇彛帥其¶
屬設玉幣篚於酌罇所次設籩豆簠簋之位正配位皆¶
左二十有五籩右二十有五豆俱為四行爼三二在籩¶
前一在豆前又爼六在豆右為二重登一在籩豆間鉶¶
<pb:KR2m0009_WYG_075-9b>¶
三皆有柶在登之前簠七簋七在籩豆外三爼間簠在¶
左簋在右又設罇罍之位每位皆著罇二壺罇二皆有¶
罍加勺羃為酌罇太罇二山罇二犧罇二象罇二皆有¶
罍加羃設而不酌並在堂上稍南北向西上(配位設於/正位酒罇)¶
(之東每位玉/爵一有坫)又設從祀諸神籩豆簠簋之位五方帝以¶
下二十有五位皆左十籩右十豆俱為三行爼二在籩¶
豆前登一在籩豆間簠二簋二在爼間簠在左簋在右¶
爵一在爼前有坫(内神州地祗五行五官五嶽/每位皆加槃一在登之前)其餘神¶
<pb:KR2m0009_WYG_075-10a>¶
位皆左二籩右二豆爼一在籩豆前簠簋在爼前簠在¶
左簋在右爵一次之登一在籩豆間(衆星三百六十/位皆不設登)又¶
設從祀罇坫之位五方帝神州地祗大明夜明天皇大¶
帝北極每位各設太罇二著罇二於籩前之左又各於¶
東西廊五行五官五嶽神位之前稍北共設犧罇二象¶
罇二又於東西廊帝座北斗以下神位之前稍北共設¶
犧罇二象罇二壺罇二槩罇二又於東西廊東鎮西鎮¶
以下神位之前稍北共設山罇二(係御/嫌名)罇二散罇二又¶
<pb:KR2m0009_WYG_075-10b>¶
於東西南廊衆星神位之前共設散罇二十有四又設¶
正配位籩豆簠簋盤各一爼各三於饌幔内設御槃匜¶
於阼階上進盤匜帨巾内侍位於皇帝版位之後分左¶
右(奉盤者北向奉匜/及執巾者南向)又設亞終獻盥洗爵洗於其位之¶
北(盥洗在東/爵洗在西)罍在洗東加勺篚在洗西南肆實以巾(若/爵)¶
(洗之篚則/又實以篚)執罍篚者位於其後分獻官盥洗十二并罍¶
勺篚巾分設於東西廊下執罍篚者各位於其後祀日¶
丑前五刻太社令與太史官屬各服其服陞堂設昊天¶
<pb:KR2m0009_WYG_075-11a>¶
上帝皇地祗太祖皇帝太宗皇帝神位版於堂上又設¶
五方帝神州地祗大明夜明天皇大帝北極五行五官¶
五嶽二十五位於兩朶殿太府卿少府監帥其屬入陳¶
玉幣於篚光禄卿帥其屬入實正配位籩豆簠簋太官¶
令帥其屬入實爼良醖令帥其屬入實罇罍又實從祀¶
神位之饌又實從祀神位之罇太常官設燭於神位之¶
前又設大禮使以下行事執事官攝位於明堂門外如¶
省牲位有司設神位版幄又設冊幄於明堂門外¶
<pb:KR2m0009_WYG_075-11b>¶
　　　皇帝自太廟詣文徳殿(並同郊祀車駕詣青城/儀止改青城齋宫為麗)¶
　　　(正門/)¶
　　　省牲器(並同郊祀止改郊壇為明堂/)¶
　　　奠玉幣(並同郊祀/)¶
　　　行事¶
皇帝自齋殿服通天冠絳紗&KR0129;乗輿以出近侍及扈從¶
之官𨗳從至垂拱殿門内大次皇帝降輿入大次簾降¶
禮儀使樞宻院官太常卿閤門官太常博士禮直官分¶
<pb:KR2m0009_WYG_075-12a>¶
立於大次外之左右次引禮部侍郎詣大次前奏請中¶
嚴少頃又奏外辦符寳郎奉寳陳於宫架之側禮儀使¶
當次前俛伏跪奏禮儀使臣某言請皇帝行事奏訖俛¶
伏興還侍立(禮儀使奏/禮畢准此)簾捲皇帝服衮冕以出侍衛如¶
常儀禮儀使以下前𨗳至明堂殿西外班門殿中監跪¶
進大圭前𨗳皇帝入門(侍衛不應入/者止於門外)協律郎跪俛伏舉¶
麾興工鼓柷宫架儀安之樂作(皇帝陞降行止/皆奏儀安之樂)由西廊¶
降階自宫架前至阼階下偃麾戞敔樂止(凡樂皆協律/郎跪俛伏舉)¶
<pb:KR2m0009_WYG_075-12b>¶
(麾興工鼓柷而後作偃/麾戛敔而後止之也)陞自阼階大禮使從(皇帝陞降/大禮使皆)¶
(從左右侍衛之/官量人數從陞)登歌樂作至版位西向立樂止禮儀使¶
以下分左右侍立(凡行禮皆禮儀使樞宻院官太常卿/閤門官太常博士禮直官前導至位)¶
(則分立/於左右)禮儀使前奏有司謹具請行事宫架作成安之¶
樂右文化俗之舞樂作三成止先引左丞相吏部尚書¶
侍郎陞堂詣昊天上帝神位前立左丞相吏部尚書俱¶
西向北上吏部侍郎東向樂作六成止太社令升煙燔¶
牲首禮儀使奏請再拜皇帝再拜賛者曰再拜在位官¶
<pb:KR2m0009_WYG_075-13a>¶
皆再拜内侍取玉幣於篚立於尊所内侍各執盤匜帨¶
巾以進宫架樂作禮儀使奏請皇帝搢大圭盥手内侍¶
進盤匜沃水皇帝盥手又奏請帨手内侍進巾皇帝帨¶
手訖又奏請皇帝執大圭樂止禮儀使前導登歌鎮安¶
之樂作殿中監跪進鎮圭禮儀使奏請搢大圭執鎮圭¶
前導皇帝詣昊天上帝神位前北向立内侍先設繅藉¶
於地禮儀使奏請跪奠鎮圭於繅藉執大圭俛伏興又¶
奏請搢大圭跪内侍加玉於幣以授吏部尚書吏部尚¶
<pb:KR2m0009_WYG_075-13b>¶
書以授左丞相西向跪以進禮儀使奏請受玉幣皇帝¶
受奠訖吏部侍郎東向跪受以興進奠於昊天上帝神¶
位前左丞相吏部尚書侍郎俱詣皇地祗神位前以俟¶
禮儀使奏請執大圭俛伏興内侍舉鎮圭授殿中監内¶
侍又以繅藉詣皇地祗神位前先設繅藉於地禮儀使¶
奏請再拜皇帝再拜訖樂止禮儀使前導皇帝詣皇地¶
祗太祖皇帝太宗皇帝神位前奠鎮圭玉幣並如上儀¶
(皇地祗位作嘉安之樂太祖皇帝位作廣安之樂太宗/皇帝位作化安之樂配位唯不奠玉皇帝東向受幣左)¶
<pb:KR2m0009_WYG_075-14a>¶
(丞相北向進幣吏/部侍郎南向受幣)左丞相吏部侍郎權於堂上稍西東¶
向立吏部尚書降復位禮儀使前導皇帝還版位登歌¶
樂作至位西向立樂止内侍舉鎮圭繅藉以鎮圭授殿¶
中監以授有司初皇帝將奠配帝之幣賛者引分獻官¶
俱詣盥洗位搢笏盥手帨手執笏各陞詣五方帝神州¶
地祗以下從祀神位前各搢跪奏禮郎以幣授分獻官¶
(五嶽以上奉禮郎奉幣/餘從祀執事者奉幣)分獻官受幣奠之執笏俛伏興¶
再拜訖俱退復位(内五方帝神州地祗大明/夜明五嶽神位前奠玉幣)祝史奉毛¶
<pb:KR2m0009_WYG_075-14b>¶
血槃立於堂下陞自西階太祝迎於堂上俱進奠於神¶
位前太祝祝史退立於罇所¶
　　　進熟¶
祀日有司陳鼎十二於神厨各在鑊右大官令帥進饌¶
者詣厨以匕畢陞牛於鑊實於一鼎(肩臂臑肫胳正脊/一直脊一横脊一)¶
(長脅一短脅一代/脅一皆二骨以並)次陞羊如牛陞豕如羊各實於一鼎¶
(每位牛羊/豕各一鼎)皆設扄羃祝史對舉陳於饌幔内重行南向¶
西上太常實籩豆簠簋於饌幔内(籩實以粉餈豆實以/糁食簠實以&KR0413;簋實)¶
<pb:KR2m0009_WYG_075-15a>¶
(以/稷)次引禮部侍郎詣饌所視腥熟之節俟皇帝升奠玉¶
幣訖復位樂止引禮部尚書詣饌所執籩豆簠簋以入¶
户部兵部工部尚書詣饌所奉俎以入(户部奉牛兵部/奉羊工部奉豕)¶
舉鼎官舉鼎太官令引入正門宫架饎安之樂作由宫¶
架東折方進行陳於西階下北向北上祝史抽扄委於¶
鼎右除羃初鼎序入有司執七畢及俎以從至西階下¶
各設俎於鼎北七畢加於鼎太官令以七畢陞牛及豕¶
各於一俎其載如牛(每位牛羊/豕各一俎)鼎先退祝史進徹毛血¶
<pb:KR2m0009_WYG_075-15b>¶
槃以次出引禮部尚書搢笏執籩豆簠簋户部兵部工¶
部尚書搢笏奉俎以升執事者各迎於堂上禮部尚書¶
奉籩豆簠簋詣昊天上帝神位前北向跪奠啓葢於下¶
訖執笏俛伏興有司設籩於糗餌前豆於酏食前簠於¶
稻前簋於黍前次引户部兵部工部尚書奉俎詣昊天¶
上帝神位前北向跪奠先薦牛次薦羊次薦豕各執笏¶
俛伏興有司設於豆右腸胃膚之前(皆牛在左羊/在中豕在右)次詣¶
皇地祗太祖皇帝太宗皇帝神位前(配位並/東向)跪奠並如¶
<pb:KR2m0009_WYG_075-16a>¶
上儀樂止俱降復位太祝取菹擩於醢祭於豆間三又¶
取黍稷肺祭如初皆藉以茅退還罇所次引左丞相吏¶
部侍郎升詣昊天上帝神位前立左丞相西向吏部侍¶
郎東向又引吏部侍郎升堂詣昊天上帝酌罇所跪取¶
玉爵於坫詣皇帝版位前奉爵北向立内侍各執槃匜¶
帨巾以進宫架樂作禮儀使奏請皇帝搢大圭盥手内¶
侍進槃匜沃水皇帝盥手又奏請帨手内侍進巾皇帝¶
帨手訖奏請皇帝洗爵吏部侍郎進爵内侍沃水皇帝¶
<pb:KR2m0009_WYG_075-16b>¶
洗爵奏請拭爵内侍進巾皇帝拭爵訖樂止又奏請執¶
大圭吏部侍郎受爵奉爵詣昊天上帝酌罇所西向立¶
執罇者舉羃良醖令酌著罇之醴齊訖先詣皇地祗酌¶
罇所北向立禮儀使前導登歌慶安之樂作皇帝詣昊¶
天上帝神位前北向立禮儀使奏請搢大圭跪吏部侍¶
郎以爵授左丞相左丞相西向跪以進禮儀使奏請執¶
爵皇帝執爵祭酒(三祭於/茅苴)奠爵吏部侍郎以爵復於坫¶
禮儀使奏請執大圭俛伏興又奏請皇帝少立樂止左¶
<pb:KR2m0009_WYG_075-17a>¶
丞相吏部侍郎先詣皇地祗神位前西向立以俟舉冊¶
官搢笏跪舉祝冊讀冊官搢笏東向跪讀冊文訖奠冊¶
各執笏興先詣皇地祗神位前東向立禮儀使奏請再¶
拜皇帝再拜訖禮儀使前導皇帝詣皇地祗太祖皇帝¶
太宗皇帝神位前酌獻並如上儀(皇地祗位作光安之/樂太祖皇帝位作章)¶
(安之樂太宗皇帝位作韶安之樂其配位酌獻皇/帝東向左丞相北向進爵讀冊官南向讀冊文)左丞¶
相以下俱復位禮儀使前導皇帝還版位登歌樂作至¶
版位西向立樂止禮儀使奏請皇帝還小次登歌樂作¶
<pb:KR2m0009_WYG_075-17b>¶
前導皇帝降自阼階樂止宫架樂作將至小次禮儀使¶
奏請釋大圭殿中監跪受大圭入小次簾降樂止文舞¶
退武舞進宫架穆安之樂作舞者立定樂止禮直官太¶
常博士引亞獻詣盥洗位北向立搢圭盥手帨手執圭¶
詣爵洗位北向立搢圭洗爵拭爵以爵授執事者執圭¶
升堂詣昊天上帝酌罇所西向立宫架作穆安之樂威¶
功睿徳之舞執事者以爵授亞獻亞獻搢圭跪受爵執¶
罇者舉羃太官令酌壺罇之盎齊訖先詣皇地祗酌罇¶
<pb:KR2m0009_WYG_075-18a>¶
所北向立亞獻以爵授執事者執圭興詣昊天上帝神¶
位前北向搢圭跪執事者以爵授亞獻亞獻執爵祭酒¶
三祭於茅苴奠爵執圭俛伏興少退北向再拜次詣皇¶
地祗太祖皇帝太宗皇帝神位前酌獻並如上儀樂止¶
降復位初亞獻行禮將畢禮直官太常博士引終獻詣¶
洗及升堂酌獻並如亞獻之儀訖降復位初亞獻將升¶
次引分獻官俱詣盥洗位搢笏盥手帨手執笏各升詣¶
從祀神位前搢笏跪執爵三祭酒於地奠爵執笏俛伏¶
<pb:KR2m0009_WYG_075-18b>¶
興再拜訖各復位¶
　　　飲福¶
　　　望燎(儀並同郊祀/)¶
　　　紫宸殿稱賀¶
前期有司帥其屬設御座於紫宸殿於殿後設御閣如¶
儀俟皇帝行禮訖還大次奏觧嚴鼓吹振作皇帝服靴¶
袍出大次樂作乗輦入紫宸殿降輦樂止歸後幄内侍¶
催班先管軍臣僚并行門一班北向立定(太史局奏祥/瑞官面西側)¶
<pb:KR2m0009_WYG_075-19a>¶
(立/)閤門引樞宻使知閤門官以下至看班祗候并横行¶
及諸司祗應武功大夫并行事武功大夫至保義郎並¶
常服於管軍後北向立次御史臺閤門太常寺分引宰¶
臣使相執政以下并諸軍指揮使員僚並常服詣紫宸¶
殿下分東西相向立定閤門提㸃引皇太子常服東壁¶
立班定皇帝服靴袍出鳴鞭禁衛等迎駕自奏聖躬萬¶
福皇帝陞座舍人揖管軍臣僚至行門躬賛拜兩拜班¶
首不離位躬奏聖躬萬福訖班首出班俛伏跪致詞賀¶
<pb:KR2m0009_WYG_075-19b>¶
訖伏興歸位舍人揖躬賛拜兩拜三呼萬嵗如宣諭俟¶
宣諭訖又賛拜兩拜三呼萬嵗賛各祗候直身立管軍¶
臣僚赴東壁侍立行門分左右排立次太史局官赴當¶
殿北向立舍人揖躬賛拜兩拜不離位躬奏聖躬萬福¶
訖自出班躬奏祥瑞訖歸位舍人揖賛拜兩拜賛祗候¶
東出次舍人揖樞宻使以下躬舍人當殿面北直身通¶
某官姓名以下起居稱賀通訖轉身西向立舍人賛拜¶
樞宻使以下兩拜搢笏舞蹈又兩拜班首不離位躬奏¶
<pb:KR2m0009_WYG_075-20a>¶
聖躬萬福訖又兩拜舍人引班首出班俛伏跪致詞賀¶
訖伏興歸位舍人揖躬賛拜兩拜起搢笏舞蹈又兩拜¶
起且躬身知閤門官當殿躬承㫖訖西向稱有制樞密¶
使以下兩拜起知閤門官宣答訖歸侍立位舍人賛拜¶
樞宻使以下兩拜起搢笏舞蹈又再拜賛各祗候樞密¶
使由西階陞殿侍立知閤門官以下赴殿下東壁面西¶
侍立餘官分引出舍人揖皇太子以下就位躬舍人當¶
殿面北直身通文武百僚皇太子某以下起居稱賀通¶
<pb:KR2m0009_WYG_075-20b>¶
訖舍人提㸃引皇太子以下横行北向立(兩省官并宗/室遥郡以下)¶
(依舊相/向立)稱賀並如上儀(典儀賛拜樞宻當御座前承/㫖退於折檻東稱有制宣答)賀¶
訖(宣答樞宻歸侍立位&KR0805;臣參知/政事並出東階升殿東壁侍立)皇太子以下並退皇¶
帝興(殿下侍立宰臣/參知政事並退)自殿乗輦樂作出紫宸殿赴文徳¶
殿至殿降輦樂止¶
淳熙十五年大享明堂以在髙宗諒闇之内自受誓戒¶
以後權易吉服禮畢仍舊其朝獻景靈宫朝饗太廟恭¶
謝景靈宫並遣官分詣行禮仍免紫宸殿稱賀¶
<pb:KR2m0009_WYG_075-21a>¶
　太常寺言今年九月有事於明堂檢照紹興三十一¶
　年六月十六日禮官議按禮經䘮三年不祭惟祭天¶
　地社稷為越紼而行事元祐之初大享明堂而哲宗¶
　居神祖之䘮禮官謂景靈宫太廟當用三年不祭之¶
　禮遣大臣攝事或謂聖祖為天神非廟享也當時雖¶
　從其説然黄帝實我宋之所自出豈得不同於宗廟¶
　今秋有事於明堂以孝慈淵聖皇帝升遐主上持斬¶
　縗之服考之禮經及元祐已行故事并當時禮官所¶
<pb:KR2m0009_WYG_075-21b>¶
　議竊謂前期朝獻景靈宫朝享太廟皆當遣大臣攝¶
　事主上惟親行大享之禮其玉帛牲牢禮料器服樂¶
　舞凡奉神之物依典禮外鑾駕既不出宫所有車輅¶
　儀仗供帳宿頓之屬令有司更不排辦禮畢於殿庭¶
　宣赦及朝享景靈宫朝享太廟縁皇帝在髙宗聖神¶
　武文憲孝皇帝諒闇之内乞依上件典故從之¶
　權禮部侍郎尤袤等言逐次明堂大禮所設神位沿¶
　革不一紹興四年七年十年設昊天上帝皇地祗太¶
<pb:KR2m0009_WYG_075-22a>¶
　祖皇帝太宗皇帝并天皇大帝已下從祀四百四十¶
　三位紹興三十一年設昊天上帝徽宗皇帝并五天¶
　帝五人帝五官神從祀共一十七位淳熙六年九年¶
　設昊天上帝皇地祗太祖皇帝太宗皇帝并天皇大¶
　帝以下從祀共七百七十一位宰執進呈禮官申請¶
　明堂畫一上曰配位何如周必大奏禮官昨己申請¶
　髙宗几筵未除用徽宗故事未應配坐且當以太祖¶
　太宗並配他日髙宗几筵既除自當别議大抵前代¶
<pb:KR2m0009_WYG_075-22b>¶
　儒者多用孝經嚴父之説便謂宗祀専以考配殊不¶
　知周公雖攝政而主祭則成王自周公言之故曰嚴¶
　父耳晉紀瞻答秀才䇿曰周制明堂宗其祖以配上¶
　帝故漢武帝汶上明堂捨文景而逺取髙祖為配此¶
　其證也留正奏嚴父莫大於配天則周公其人也是¶
　嚴父専指周公而言若成王則其祖也上曰有紹興¶
　間典故自可參照可以無疑¶
　　建炎以來朝野雜記明堂者仁宗皇祐中始行之¶
<pb:KR2m0009_WYG_075-23a>¶
　　其禮合祭天地並配祖宗又設從祀諸神如郊丘¶
　　之數政和七年既建明堂於大内自是嵗以九月¶
　　行之然獨祀上帝而配以神宗惟五帝從祀紹興¶
　　元年上在會稽將行明堂禮命邇臣議之王剛中¶
　　居正為禮部郎官首建合祭之議宰相范覺民主¶
　　之乃以常御座為明堂但設天地祖宗四位而已¶
　　四年始設從祀諸神七年復祀明堂而徽宗崩問¶
　　已至中書舍人傅崧卿請増設道君太上皇帝配¶
<pb:KR2m0009_WYG_075-23b>¶
　　位於太宗之次禮部侍郎陳公輔言道君方在几¶
　　筵未可配帝乃不行三十一年始宗祀徽宗於明¶
　　堂以配上帝而祀五天帝五人帝於明堂上五官¶
　　神於東廂罷從祀諸神位用熙寧禮也乾道以後¶
　　説者以徳壽宫為嫌止行郊禮淳熙六年用李仁¶
　　父周子充議復行明堂之祭並侑焉逮十四年髙¶
　　宗崩明年季秋乃用嚴父之典令郊祀從紹興明¶
　　堂從皇祐惟嵗時常祀則以太祖配冬至圜丘太¶
<pb:KR2m0009_WYG_075-24a>¶
　　宗配祈榖大雩髙宗配明堂宗祀蓋尤延之為禮¶
　　官時所請云¶
淳熙十六年光宗既受禪閏五月禮官言冬祀配以太¶
祖而春夏秋皆配以太宗祖有功宗有徳故推以配上¶
帝髙宗身濟大業紹開中興揖遜之羙超越千古功徳¶
茂盛為宋髙宗秋享明堂宜奉以升侑又謂我將祀文¶
王實在成王之時錢公輔司馬光吕誨皆以為嚴祖今¶
以髙宗配於周制為合於是髙宗始配上帝¶
<pb:KR2m0009_WYG_075-24b>¶
　四時祀天儀注前期十日獻官及職事者受誓於尚¶
　書省退而齋宿如儀前祀三日有司設祀官次於壇¶
　東壝門之外及齋宫之内設饌幔於内壝東門之外¶
　宗祀皆於望祭殿東厥明告於廟室春夏秋皆太宗¶
　室冬至告太祖室淳熙以後秋享告髙宗室有司牽¶
　牲至祠所前一日太社令帥其屬掃除太常設正配¶
　位席太史設位版於壇上宗祀於殿上太常陳祭器¶
　以俟告潔既畢權徹有司陳牲及饌於内壝之外宗¶
<pb:KR2m0009_WYG_075-25a>¶
　祀牲於東偏門外饌於殿前設登歌之樂於壇上宗¶
　祀於殿上宫架於壇南内壝之外宗祀於殿上立舞¶
　表於鄼綴之間獻官以下入視滌濯遂省牲省饌宰¶
　人割烹將祀丑前五刻宗祀丑前三刻設上帝位於¶
　壇之北方南向席以藁秸宗祀席以莞配位於壇之¶
　東方西向席以蒲越宗祀以莞席太常陳玉幣於篚¶
　蒼壁置祝版於坫實祭器籩豆皆二十六爼十登一¶
　槃一簠簋罇罍皆八洗二及期初獻以下各服其服¶
<pb:KR2m0009_WYG_075-25b>¶
　入就位宫架作景安之樂帝臨嘉至之舞六成太常¶
　升煙燔牲首皆再拜初獻適洗所正安之樂作遂盥¶
　升壇登歌樂作至上帝位前北向立登歌嘉安之樂¶
　作跪奠玉幣再拜至配位前東面立登歌仁安之樂¶
　作雩祀獻安宗祀宗安冬至定安奠幣如上儀將降¶
　登歌樂作既降宫架樂作乃復位兵部工部尚書奉¶
　爼而升宫架豐安之樂作北向跪薦於正配位前降¶
　復位太祝取菹及黍稷肺以祭初獻盥宫架樂作進¶
<pb:KR2m0009_WYG_075-26a>¶
　洗初洗爵升登歌樂作至罇所西面立嘉安之樂作¶
　跪實爵至上帝位前北向跪三祭於茅奠爵遂太祝¶
　跪讀祝初獻再拜至配位前酌獻如上儀祈榖登歌¶
　紹安雩祀感安宗祀徳安冬至英安遂降復位樂作¶
　如初文舞退武舞進官架正安之樂作亞獻適盥洗¶
　所洗爵升至罇所西面立宫架作文安之樂神娛錫¶
　羡之舞跪實爵至上帝位跪祭酒奠爵如前儀配位¶
　亦如之遂降終獻亦如之徹籩豆登歌肅安之樂作¶
<pb:KR2m0009_WYG_075-26b>¶
　乃賜胙皆再拜官架作景安之樂一成乃燎皆退徹¶
　饌以胙進御史視之光祿卿望闕再拜退¶
光宗紹熙五年詔今嵗郊祀大禮改作明堂大禮令有¶
司除事神儀物諸軍賞賜依舊外其乗輿服御中外支¶
費並從省約後以在壽皇䘮制内依淳熙十五年典故¶
施行¶
寧宗慶元六年大享明堂以諒闇用紹熙禮¶
　紹熙五年明堂孝宗未卒哭時趙汝愚朝獻景靈宫¶
<pb:KR2m0009_WYG_075-27a>¶
　嗣秀王伯圭朝享太廟而上獨祀明堂是年光宗之¶
　䘮甫踰月而當行大禮乃命右丞相謝深甫欵天興¶
　之祠嗣濮王不儔攝宗廟之祭葢用紹熙禮云¶
嘉定二年當郊詔行明堂大禮¶
　臣僚言臣聞古之王者父事天母事地一嵗之間冬¶
　夏日至大雩大享以及四時迎氣之𩔖無非躬行郊¶
　見之禮後世彌文日增乗輿出郊儀衛之供百物之¶
　須賞賚之數無名之費不一而足雖欲行禮如先王¶
<pb:KR2m0009_WYG_075-27b>¶
　不可得已夫禮從宜苟不失乎先王之意而有得於¶
　事天之實何害其為禮也恭惟藝祖在位十有七年¶
　親郊者四太宗在位二十二年親郊者五真宗以後¶
　三嵗一郊遂為定制逮仁宗皇祐間始有事於明堂¶
　葢稽之古典斷自聖意而以義起也陛下即位以來¶
　圜丘重屋其禮迭舉及兹三嵗又當親郊之期有司¶
　文移督辦錢物固已旁午於道州縣之間以應奉為¶
　名抑配於民不知其幾軍旅之後旱蝗相仍公私之¶
<pb:KR2m0009_WYG_075-28a>¶
　積旦暮不繼民生既囏國力大屈重以近日使命往¶
　來其費逾倍空匱之狀可為寒心臣願陛下相時之¶
　宜權停郊祀之禮仍以季秋大享明堂既無失於事¶
　天之誠而可以省不急之費古之行禮視年之上下¶
　正此意耳昔咸平中鹽鐡使王嗣宗奏郊祀費用繁¶
　重望行謁廟之禮當是之時帑藏充溢天下富饒嗣¶
　宗猶以為請况今日國計比之咸平萬萬不侔矣檢¶
　照國朝故事仁宗嘉祐元年恭謝天地於大慶殿四¶
<pb:KR2m0009_WYG_075-28b>¶
　年祫祭七年明堂葢不行郊禋者九年哲宗元祐繼¶
　舉明堂者再髙宗紹興繼舉明堂者三若陛下申講¶
　宗祀之儀則於祖宗舊章不為無據欲望下臣此章¶
　令禮部詳議施行臣又聞真宗因王嗣宗之請詔三¶
　司非禋祀所須並行減省是嵗減應奉雜物十萬六¶
　千計其數之可考若此則必有條目而非漫然者矣¶
　今若舉行明堂其費較之郊丘雖已不等然明堂祭¶
　祀儀物之外賜予浮費豈無合從節約者望并詔有¶
<pb:KR2m0009_WYG_075-29a>¶
　司取其凡目參酌考訂當減者減之當去者去之一¶
　切條畫無為具文方國用窘乏民力殚竭之餘減千¶
　則吾之千也若曰細微不足經意則具宗全盛之時¶
　視十萬六千何足道哉惟陛下果斷而行之從之¶
仁宗親祀明堂二(皇祐二年九月二十七日/  嘉泰七年九月六日)¶
神宗親祀明堂二(熙寕四年九月十日日元/豐三年九月二十三)¶
哲宗親祀明堂三(元祐元年九月六日九四年九月/十四日  紹聖二年  月十九日)¶
徽宗親祀明堂十(大觀元年九月二十八日二政和七/年九月六日  八年九月  日  宣)¶
<pb:KR2m0009_WYG_075-29b>¶
　(和元年九月八日五二年九月十三日一三年九月/十日  四年九月  日  五年九月十  日  六年)¶
　(九月八日三七/年九月十  日)¶
髙宗親祀明堂五(紹興元年九月十八日十四年九月/十五日  九年九月二  一日  十)¶
　(年九月十日二二/十一年九月  日)¶
孝宗親祀明堂二(淳熙九年九月十三日/  十五年九月四日)¶
寧宗親祀明堂七(紹熙五年九月九日九慶元六年九/月辛未  開熙二年  月辛夘  嘉)¶
　(定二年九月辛丑/十一年九月辛巳)　(八年九月辛未夘/十四年九月辛)¶
　明禋儀注撮錄拾遺¶
<pb:KR2m0009_WYG_075-30a>¶
景靈宫聖祖一位(素饌/)十拜(四次跪/俛伏興)　不設小次中後¶
　殿差官分詣¶
　第一上　恭神兩拜　盥帨　跪奠鎮圭　俛伏興¶
　　　跪奠玉幣兩拜俛伏興¶
　第二上　再盥帨　洗拭爵　跪三進酒　俛伏興¶
　　　兩拜¶
　第三上　亞終獻畢　詣飲福位　兩拜　跪三祭¶
　　酒　淮摶黍啐酒飲福　俛伏興　兩拜　送真¶
<pb:KR2m0009_WYG_075-30b>¶
　　　望燎　奏禮畢¶
太廟一十三室(牲牢/禮饌)　五十八拜(四十跪/俛伏興)　奏請還小¶
　　次大禮使以下一面望燎¶
　第一上　叅神兩拜　盥帨　洗拭瓉　各入室¶
　　跪祼鬯　出户外兩拜¶
　第二上　再盥帨　洗拭爵　各入室　跪奠鎮圭¶
　　　俛伏興　跪奠幣　三祭酒　俛伏興　出户¶
　　外　讀冊訖兩拜　還小次¶
<pb:KR2m0009_WYG_075-31a>¶
　第三上　亞終獻畢　出小次詣飲福位　兩拜¶
　　跪三祭酒　啐酒受俎　受摶黍　俛伏興　兩¶
　　拜　送神　奉神主入祏室　奏禮畢¶
明堂殿正配四位　昊天上帝　皇地祗　太祖　太¶
　　宗(各牲牢/禮饌)　二十二拜(一十三跪/俛伏興)¶
　第一上　叅神兩拜　盥帨　各詣前位　跪奠鎮¶
　　圭　俛伏興　跪奠玉幣　俛伏興　兩拜¶
　第二上　再盥帨　洗拭爵　各詣前位　跪三祭¶
<pb:KR2m0009_WYG_075-31b>¶
　　酒　俛伏興　讀冊訖　兩拜　請還小次(依例/不還)¶
　第三上　亞終獻畢　詣飲福位　兩拜　跪三祭¶
　　酒　啐酒受俎　受摶黍　俛伏興　兩拜　送¶
　　神　望燎　奏禮畢¶
太廟及明堂殿並以丑時一刻行事前一刻到大次逐¶
處行禮讀冊官讀冊御樂傳㫖髙宣御名勿興太廟行¶
禮祼鬯畢還版位宫架樂作御樂宣諭樂卿徐其音節¶
毋得減促九成止　行禮歸大次東神門上御樂宣諭¶
<pb:KR2m0009_WYG_075-32a>¶
亞終獻列祖上帝享以多儀動容周旋實勞宣力¶
五使¶
　大禮使總一行大禮事務行事日復從皇帝行禮¶
　禮儀使行事日前導奏請皇帝行禮¶
　儀仗使總轄提振一行儀仗儀仗用四千一百八十¶
　九人自太廟排列至麗正門¶
　鹵簿使依禮經鹵者大盾也總一部儀仗前連後從¶
　謂之鹵簿¶
<pb:KR2m0009_WYG_075-32b>¶
　橋道頓遞使提振修整車駕經由道路頓宿齋殿等¶
應奉官¶
　禮儀使　禮部侍郎二員(奏中嚴外/辦御前奏)　殿中監(進接/圭兼)¶
　(進飲福酒/後受虚爵)　太常卿(賛/導)　禮部郎中二員(奏觧嚴/御前奏)¶
　太常博士四員(引禮儀使/引亞獻)　(引太常卿/引終獻)　尚醖奉御¶
　(執罇合上罇/酒酌飲福酒)¶
宿齋行事官¶
　侍中一員(奏請皇帝降/座歸齋室)¶
<pb:KR2m0009_WYG_075-33a>¶
景靈宫¶
　大禮使　亞獻　終獻　左丞相(眡滌濯兼進/玉幣爵酒)　吏¶
　部尚書(以玉幣授/左丞相)　户部尚書(薦俎/并徹)　禮部尚書(眡/滌)¶
　(濯省鼎鑊眡濯溉/薦籩豆簠簋并徹)　刑部尚書(實鑊/水)　吏部侍郎(受/玉)¶
　(幣爵酒盥洗進爵以爵詣罇/酌酒訖授左丞相兼燎幣冊)　刑部侍郎(増沃/鑊水)　讀¶
　冊官　光禄卿(入實籩豆/簠簋等)　太常卿(押/樂)　監察御史¶
　　舉冊官　太府卿　少府卿(監饌/造)　奉禮郎(設皇/帝版)¶
　(位/)　協律郎(殿上舉麾/殿下舉麾)　太祝(進摶黍/兼饌冊)　太社令(積/柴)¶
<pb:KR2m0009_WYG_075-33b>¶
　(掃除設神席/升煙束茅)　良醖令　太官令　執事官五員(捧/籩)¶
　(捧捧豆捧捧簠/  簋    乳爼)　分詣官三員(一員詣祖宗諸帝神/御  一員詣元天大)¶
　(聖后并昭獻皇后欽成皇后后/一員詣欽慈皇后至恭淑皇)¶
太廟¶
　大禮使　亞獻　終獻　奏奉神主官　監察御史¶
　　進幣爵酒官(進三物兼瓉/并申視滌濯)　受爵酒官(以爵酒授/進爵酒者)¶
　　奉幣官(以幣授/進幣官)　受幣官(受幣并受/爵復於坫)　盥洗奉爵¶
　官(盥洗進爵以爵詣罇彜所酌/酒訖以爵酒授受爵酒官)　奉槃瓉官(盥洗進/瓉以瓉)¶
<pb:KR2m0009_WYG_075-34a>¶
　(詣罇彜所酌鬰鬯/訖以瓉授進爵官)　薦牛俎官(并徹籩豆俎/兼進飲福酒)　實鑊¶
　水官　薦豕俎官(兼省牲眡/腥熟節)　薦羊俎官(兼眡滌省/牲省鑊)¶
　　增沃鑊水官　光祿卿(廵牲牽牲詣厨入/實籩豆簠簋等)　䕶冊¶
　官　太常卿(押/樂)　太常卿丞(押登/歌樂)　太府卿(設/幣)　舉¶
　冊官　光禄丞　奉禮郎　協律郎　太祝　良醖¶
　令　太官令　執事官十八員(捧牛爼六員六羊俎/六員  豕俎  員)¶
　　宫闈令　薦香燈官(太祖以下/十三室)　東西幄分行禮¶
　官四員¶
<pb:KR2m0009_WYG_075-34b>¶
明堂¶
　大禮使　亞獻　終獻　左丞相(同景/靈宫)　吏部尚書¶
　(同/前)　户部尚書(同前兼進/飲福酒)　禮部尚書(同/前)　兵部尚¶
　書(薦羊爼/并徹)　吏部侍郎二員　禮部侍郎(省牲視/腥熟節)¶
　刑部侍郎(同/上)　讀冊官　太常卿(押/樂)　光禄卿　監¶
　察御史三員(殿下隔門外東階/下隔門外西階下)　舉冊官　太府卿¶
　　太常丞(登歌/押樂)　少府監　光祿丞　奉禮郎　協¶
　律郎　太祝　太社令　太官令　良醖令(酌皇帝/獻酒)¶
<pb:KR2m0009_WYG_075-35a>¶
　　執事官五員(捧籩捧簋捧牛爼/捧羊爼捧豕爼)　分獻官五員(東/朶)¶
　(殿/廊)　(西朶殿南東/西廊    廊)　亞終獻執事官四員(供亞獻爵/盞  供終)¶
　(獻爵盞拭盥洗盥爵/  帨巾  爵并引饌)¶
太廟行禮畢如值雨道路泥濘降指揮乗逍遥輦赴文¶
徳殿宿齋應導駕官並免導駕並令常服從駕許令張¶
雨具入麗正門應執仗官兵等並免排立並放散淳熙¶
六年九月明堂因雨降前指揮當晚晴霽續降指揮仍¶
舊乗輅合用執儀仗官兵等止令於側近營寨量前據¶
<pb:KR2m0009_WYG_075-35b>¶
數差撥前來排設開禧二年九月明堂為值雨依前件¶
指揮行事¶
明堂神位¶
　殿上正配四位¶
　　昊天上帝　皇地祗　太祖皇帝　太宗皇帝¶
　東朶殿一十三位¶
　　青帝　感生帝　黄帝　大明　天皇大帝　木¶
　　神　火神　土神　勾芒　祝融　后土　東嶽¶
<pb:KR2m0009_WYG_075-36a>¶
　　　南嶽¶
　西朶殿一十二位¶
　　白帝　黒帝　神州地祗　夜明　北極　金神¶
　　　水神　蓐收　元㝠　中嶽　西嶽　北嶽¶
　東廊二百有八位¶
　　北斗　天乙　太乙　嵗星　熒惑　鎮星　元¶
　　枵　星紀　析木　大火　壽星　鶉尾　鈎星¶
　　　天柱　天厨　柱史　女史　御女　尚書¶
<pb:KR2m0009_WYG_075-36b>¶
　　大理　陰徳　天槍　真戈　天床　三師　輔¶
　　星　相星　太陽守　東鎮　南鎮　中鎮　東¶
　　海　南海　東瀆　南瀆　虚宿　女宿　牛宿¶
　　　斗宿　箕宿　尾宿　太子　心宿　庶子¶
　　房宿　宋星　氐星　亢星　角宿　軫宿　翼¶
　　宿　張宿　織女　建星　天紀　日星　七公¶
　　　帝座　大角　攝提　人星　司命　司危¶
　　司非　司禄　天津　離珠　羅偃　天桴　奚¶
<pb:KR2m0009_WYG_075-37a>¶
　　仲　左旂　河鼓　右旂　天鷄　輦道　所臺¶
　　　敗𤓰　扶箱　天井　天棓　帛度　屠肆¶
　　宗星　宗人　宗正　天籥　女牀　候星　市¶
　　樓　宦者　天江　東肆　斗星　斛星　天市¶
　　垣列肆　東咸　罰宿　貫咸　鍵閉　鈎鈐¶
　　周伯星　西咸　天乳　招揺　梗河　元池¶
　　周鼎　天田　平道　進賢　郎位　郎將　内¶
　　五諸候　三公内座　九卿内座　東山　南山¶
<pb:KR2m0009_WYG_075-37b>¶
　　　中山　東林　南林　中林　東川　南川¶
　　東澤　南澤　天壘城　璃瑜　代星　齊星¶
　　周星　晉星　韓星　秦星　魏星　燕星　楚¶
　　星　鄭星　越星　趙星　九坎　天田　狗國¶
　　　天淵　狗星　鱉星　農丈人　杵星　糠星¶
　　　魚星　龜星　傅説　神宫　積卒　從官¶
　　天輻　騎陣將軍　陣車　車騎　騎官　頓頏¶
　　　折威　陽門　五柱　天門　衡星　軍樓¶
<pb:KR2m0009_WYG_075-38a>¶
　　平星　南門　青邱　長沙　土司空　左右轄¶
　　　軍門　器府　東甌　天廟　酒旗　天相¶
　　東邱　南邱　中邱　西邱　北邱　東陵　南¶
　　陵　中陵　西陵　北陵　東墳　南墳　中墳¶
　　　西墳　北墳　東衍　南衍　中衍　西衍¶
　　北衍　東原　南原　中原　西原　北原　東¶
　　隰　南隰　中隰　西隰　北隰¶
　西廊一百七十五位¶
<pb:KR2m0009_WYG_075-38b>¶
　　帝座　五帝内座　太白　辰星　鶉火　鶉首¶
　　　實沈　大梁　降婁　諏訾　河漢　天理¶
　　勢星　内厨　天牢　三公　文昌　内階　四¶
　　輔　八榖　扛星　華葢　傳舍　六甲　鈎陳¶
　　　紫微垣　西鎮　北鎮　西海　北海　西瀆¶
　　　北瀆　星宿　栁宿　鬼宿　井宿　參宿¶
　　觜宿　畢宿　&KR0295;宿　胃宿　婁宿　奎宿　壁¶
　　宿　室宿　危宿　太微垣　太子　明堂　權¶
<pb:KR2m0009_WYG_075-39a>¶
　　星　三台　五車　諸王　月星　謁者　幸臣¶
　　　常陳　内屏　從官　虎賁　靈臺　少微¶
　　長垣　黄帝座　四帝座　内平　太尊　積薪¶
　　　積水　北河　天罇　五諸侯　鉞星　座旗¶
　　　司怪　天闕　咸池　天漢　天柱　天髙¶
　　礪石　天街　天船　積水　天䜛　卷舌　天¶
　　河　積尸　大陵　左更　天大將軍　軍南門¶
　　　右更　附路　閣道　王良　策星　天厩¶
<pb:KR2m0009_WYG_075-39b>¶
　　土公　雲雨　霹靂　螣蛇　雷電　離宫　造¶
　　父　土公吏　内杵　臼星　葢屋　虚梁　墳¶
　　墓　車府　西山　北山　西林　北林　中川¶
　　　西川　北川　中澤　西澤　北澤　天稷¶
　　爟星　天記　外厨　天狗　南河　天社　矢¶
　　星　水星　闕星　狼星　弧星　老人星　四¶
　　瀆　野雞　軍市　水府　孫星　子星　丈人¶
　　　天屎　天厠　伐星　屏星　軍井　玉井¶
<pb:KR2m0009_WYG_075-40a>¶
　　九游　參旗　附耳　九州珠口　天節　天園¶
　　　天陰　天廪　天苑　天囷　蒭藁　天庾¶
　　天倉　鈇鑕　天溷　外屏　土司空　八魁¶
　　羽林軍　壘壁陣斧鉞　敗臼　天網　北落師¶
　　門　天錢　泣星　哭星¶
　東廊　西廊　南廊¶
　　衆星共一百五十八位¶
　　右明禋親祠先公景定庚申以樞宻院編修官攝¶
<pb:KR2m0009_WYG_075-40b>¶
　　殿中監咸淳己巳以右丞相充儀仗使壬申充禮¶
　　儀使此儀注則當時奉常禮院所供也䘮亂以來¶
　　文書失散貴謹弟游當塗於故家得之因得以參¶
　　考史志㑹要之所未備如景靈宫太廟明堂三日¶
　　行禮拜跪之節與五使以下職掌之詳從祀神祗¶
　　之名數是也其餘儀文史之所有而纂輯已備者¶
　　則更不贅錄云¶
　　又按禮經言郊報天而主日配以月然則周之郊¶
<pb:KR2m0009_WYG_075-41a>¶
　　以后稷配天之外從祀惟日月而已明堂則鄭氏¶
　　注謂所祀者五方五帝及五人帝五官配以文王¶
　　武王而已不祀他神也自秦漢以來郊禮從祀之¶
　　神漸多晉太興中賀循言郊壇之上尊卑雜位千¶
　　五百神唐圜丘壇位上帝配帝以及從祀通計七¶
　　百餘座然圜丘所祀者昊天則從祀者天神而已¶
　　於地祗人鬼無預也自漢末始有合祭天地之禮¶
　　魏晉以來則圜丘方澤之祀未嘗相溷宋承五代¶
<pb:KR2m0009_WYG_075-41b>¶
　　之弊政一番郊祀賞賚繁重國力不給於是親祠¶
　　之禮不容數舉遂以后土合祭於圜丘而海嶽鎮¶
　　瀆山川邱陵原隰墳衍皆在從祀之列於是祭天¶
　　從祀始及地祗矣至仁宗皇祐二年大享明堂葢¶
　　以親郊之嵗移其祀於明堂而其禮則合祭天地¶
　　並祀百神葢雖祀於明堂而所行實郊禮也然既¶
　　曰明堂則當如鄭氏之注及歴代所行故以太昊¶
　　炎帝黄帝少昊顓頊五人帝勾芒祝融后土蓐收¶
<pb:KR2m0009_WYG_075-42a>¶
　　元㝠五官神侑祀五帝於是祭天從祀又及人鬼¶
　　矣中興以來國勢偏安三嵗親祀多遵皇祐明堂¶
　　之禮然觀儀注所具神位殿上正配四位東朶殿¶
　　自青帝至南嶽十三位西朶殿自白帝至北嶽十¶
　　二位東廊自北斗至北隰二百有八位西廊自帝¶
　　座至哭星一百七十五位又有衆星一百五十八¶
　　位共五百七十位則比晉賀循所言纔三之一唐¶
　　圜丘所祀三之二耳然晉唐未嘗雜祀地祗人鬼¶
<pb:KR2m0009_WYG_075-42b>¶
　　而位數反多此則以圜丘方澤明堂所祀合為一¶
　　祠自五帝五官海嶽以至於原隰而位數反少殆¶
　　不可曉然晉史唐史但能言從祀之總數而不及¶
　　其名位之詳故無由參稽互考而不知其纎悉也¶
　　姑誌於此以俟博聞者共訂焉¶
　¶
　¶
　文獻通考卷七十五¶
