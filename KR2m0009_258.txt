# -*- mode: mandoku-view; -*-
#+TITLE: 文獻通考
#+DATE: 2015-08-24 22:49:38.837217
#+PROPERTY: ID KR2m0009
#+PROPERTY: BASEEDITION WYG    
#+PROPERTY: JUAN 卷二百五十八
<pb:KR2m0009_WYG_258-1a>¶
欽定四庫全書¶
　文獻通考卷二百五十八¶
　　鄱　陽　馬　端　臨　貴　與　著¶
　帝系考九¶
　　公主¶
唐堯二女長曰娥皇次曰女英以妻舜¶
　孟子舜尚見帝帝館甥於貳室亦饗舜迭為賔主(尚/上)¶
　(也舜上而見於帝堯也貳室副宫/也堯舍舜於副宫而就饗其食)堯之於舜使其子¶
<pb:KR2m0009_WYG_258-1b>¶
　九男事之二女女焉百官牛羊倉廪備以養舜於𤱶¶
　畝之中¶
商帝乙歸妹以祉元吉¶
周武王以元女大姬配虞胡公而封之陳以備三恪¶
　詩何彼穠矣美王姬雖則王姬亦下嫁於諸侯車服¶
　不係其夫下王后一等猶執婦道以成肅雝之徳也¶
　(下王后一等謂車乘厭翟服則褕翟為疏曰王后五/輅以重翟為上厭翟次之六服褘衣  上褕翟次之)¶
　(天子尊無二土故其女可下王后一等若諸侯之女/下嫁則從其夫之爵何休云天子嫁女於諸侯備姪)¶
<pb:KR2m0009_WYG_258-2a>¶
　(娣如諸侯禮皇甫謐云武王五男二女元女妻胡公/王姬以為媵今何得適齊侯之子何休事未可據也)¶
　何彼穠矣唐棣之華曷不肅雝王姬之車(穠猶戎戎/也厚貌唐)¶
　(棣栘也今之郁李王姬下嫁於諸侯車服之盛如此/而不敢挾貴以驕其夫故見其車者知其能敬與和)¶
　(肅雝者王姬而曰王姬之車不敢指切之也唐/棣之華華如桃李皆言王姬容色之盛羙也)何彼¶
　穠矣華如桃李平王之孫齊侯之子(武王女文王孫/適齊侯之子言)¶
　(平王之孫齊侯之子其/辭匹敵則不驕亢可知)其釣維何維絲伊緡齊侯之¶
　子平王之孫(絲之合而為綸猶男女合而為婚/言侯子王孫宜為偶如合絲為綸)¶
魯莊公元年秋築王姬之館于外¶
<pb:KR2m0009_WYG_258-2b>¶
　左氏傳為外禮也(公在諒闇慮齊侯當親迎不忍便以/禮接於朝又不敢逆王命故築舍於)¶
　(外齊强魯弱又委罪於彭生魯不能讎/齊然喪制未畢故異其禮得禮之變)　公羊傳何¶
　以書譏爾築之禮也於外非禮也(以言外知有築内/之道也於外非禮)¶
　(也禮同姓本有主嫁女之道必闕地於夫人之下/羣公子之上也時魯以将嫁女於讎國故築於外)於¶
　外何以非禮(據非/内也)築於外非禮也(於逺辭也為營衛/不固不以将嫁於)¶
　(讎國除譏也魯本自得以讎為/辭無為受命而外之故曰非禮)其築之何以禮(據禮/當預)¶
　(設/)主王姬者必為之改築主王姬者曷為必為之改¶
　築(據諸侯/宫非一)於路寝則不可小寝則嫌(皆所以/逺别也)羣公子¶
<pb:KR2m0009_WYG_258-3a>¶
　之舍(謂女公/子也)則以卑矣(謂太/卑也)其道必為之改築者也¶
　(以上傳言爾知當築夫人/之下羣公子之上築例時)　榖梁傳築禮也於外非¶
　禮也(外城/外也)築之為禮何也主王姬者必自公門出(公/門)¶
　(朝之外門主王姬者當設几席筵於宗廟/以俟迎者故在宫門之内築王姬之館)於廟則己¶
　尊於寝則己卑為之築節矣築之外變之正也築之外¶
　變之為正何也仇讎之人非所以接婚姻也縗麻非¶
　所以接弁冕也(親迎服祭服重婚/姻公時有桓之䘮)其不言齊侯之來¶
　逆何也不使齊侯得與吾為禮也¶
<pb:KR2m0009_WYG_258-3b>¶
　　初學記昔堯女有娥皇女英舜妹有㪙手舜女有¶
　　宵眀燭光易有帝乙歸妹周武王之女嫁於陳並¶
　　未有封邑之號至周中葉天子嫁女於諸侯天子¶
　　至尊不自主婚必使諸侯同姓者主之始謂之公¶
　　主秦代因之亦曰公主漢制帝女為公主帝姊妹¶
　　為長公主漢制皇女皆封縣公主儀服同藩王¶
秦二世時十公主矺死於杜(皆始皇/女也)¶
漢制皇女皆稱縣公主(師古曰天子不親主婚故謂之/公主諸侯即自主婚故其女號)¶
<pb:KR2m0009_WYG_258-4a>¶
(翁主翁/者父也)儀服同列侯其尊崇者加號長公主儀服同藩¶
王諸王女皆封鄉亭翁主儀服同鄉亭侯(漢書謂齊厲/王姊為紀翁)¶
(主以紀氏所/生因以為號)以列侯尚公主(王吉曰漢家列侯尚公主/諸侯則國人承翁主使男)¶
(事女夫詘於婦逆隂/陽之位故多女亂)諸公主家令門尉皆屬宗正又有¶
主傅(東方朔傳昭平君醉殺/主傅師古曰傅母也)中府(東方朔傳館陶公主/中府師古曰中府掌)¶
(金帛/之藏)¶
太上皇女　昭哀后(高帝姊初封宣夫人呂/后七年尊曰昭哀后)¶
髙祖一女　魯元公主(宣平侯張敖尚之孝惠時/齊悼惠王尊為魯元太后)¶
<pb:KR2m0009_WYG_258-4b>¶
文帝二女　館陶長公主(竇后生女也文帝即位為館/陶長公主師古曰年長故謂)¶
　(長公主堂邑侯陳/午尚之見竇后傳)昌平公主(周勃太子勝之/尚之見周勃傳)¶
景帝三女　平陽公主(王皇后長女本陽信長公主也/為平陽侯曹壽所尚故稱平陽)¶
　(公主壽有惡疾上乃詔/衞青尚平陽主見青傳)南宫公主(王皇后/次女)隆慮公主¶
　(王后少女並/見王皇后傳)¶
武帝五女　鄂邑蓋長公主(昭帝姊燕刺王傳云食邑/鄂而為蓋侯妻也張晏云)¶
　(蓋侯王信師古曰信不取鄂/主為妻當是信子頃侯充耳)夷安公主(隆慮公主子/昭平君尚見)¶
　(東方/朔傳)衛長公主(外戚傳云子夫生三女長主衛太/子姊也帝以妻欒大見郊祀志)諸¶
<pb:KR2m0009_WYG_258-5a>¶
　邑公主(五行志征和二年巫蠱事興帝女/諸邑公主陽石公主皆下獄死)陽石公主¶
　(見上又武紀注云二/公主皆衛皇后女)¶
宣帝二女　館陶公主(華偼伃女名施于/定國子于永尙)敬武公主(張/臨)¶
　(尚元帝令薛宣尚後王莽/白太后賜藥死見宣傳)¶
元帝三女　平都公主(傅昭/儀女)平陽公主(衛偼伃女見/中山衛姬傳)潁¶
　邑公主(杜業/尚)¶
西漢和蕃公主¶
高帝罷平城歸是時冒頓單于兵彊控弦四十萬騎數¶
<pb:KR2m0009_WYG_258-5b>¶
苦北邊上患之以問婁敬敬曰陛下誠能以適長公主¶
妻單于厚奉遺之彼知漢女送厚蠻夷必慕以為閼氏¶
生子必為太子代單于冒頓在固為子婿死外孫為單¶
于豈曾聞外孫敢與大父抗禮哉可毋戰以漸臣也若¶
陛下不能遣長公主而令宗室及後宫詐稱公主彼亦¶
知不肯貴近無益也高帝曰善遣長公主呂后泣曰妾¶
唯一太子一女柰何棄之匈奴上竟不能遣長公主而¶
取家人子為公主妻單于使敬徃結和親約(婁敬/傳)¶
<pb:KR2m0009_WYG_258-6a>¶
孝惠二年以宗室女為公主嫁匈奴單于(本/紀)¶
匈奴老上單于初立文帝復遣宗人女翁主為單于閼¶
氏使宦者中行說傅翁主(匈奴/傳)¶
孝景五年遣公主嫁匈奴單于(本/紀)¶
孝武元封中烏孫昆莫使使獻馬願得尚漢公主為昆¶
弟天子問羣臣議許曰必先納聘然後遣女烏孫以馬¶
千匹聘漢遣江都王建女細君為公主以妻焉賜乘輿¶
服御物為備官屬宦官侍御數百人贈送甚盛昆莫以¶
<pb:KR2m0009_WYG_258-6b>¶
為右夫人昆莫年老欲使其孫尚公主公主不聽上書¶
言狀天子報從其國俗岑陬遂妻公主生一女少夭公¶
主死漢復以楚王戊之孫觧憂為公主妻岑陬甘露三¶
年楚公主上書言年老思土願得歸骸骨葬漢地天子¶
憫而迎之公主與烏孫男女三人俱來至京師時年且¶
七十賜田宅奴婢奉養甚厚朝見儀比公主(西域/傳)¶
元帝竟寧元年匈奴呼韓邪單于復入朝自言願婿漢¶
氏以自親帝以後宫良家子王嬙字昭君賜單于單于¶
<pb:KR2m0009_WYG_258-7a>¶
驩喜昭君號寜胡閼氏生一男呼韓邪死株絫單于復妻¶
王昭君生二女長女為須卜居次小女為當于居次(居/次)¶
(者女之號若漢言/公主也見匈奴傳)¶
後漢制同前漢其後安帝姊妹亦封之長公主同之皇¶
女(安帝姊妹清/河孝王之女)其皇女封公主者所生之子襲母封為¶
列侯皆傳國於後鄉亭之封則不得傳襲(永初元年鄧/太后封清河)¶
(孝王慶女十一人皆/為郷公主分食邑俸)諸公主置家令一人(東觀書曰其/主薨無子置)¶
(傳一人/守其家)¶
<pb:KR2m0009_WYG_258-7b>¶
南頓君三女　湖陽長公主黄　新野公主元適鄧晨¶
　　寧平長公主伯姬適李通¶
世祖五女　舞陽長公主義王適梁松　𣵀陽長公主¶
　中禮適竇固　館陶公主紅夫適韓光　淯陽公主¶
　禮劉適郭璜　酈邑公主綬(一作/綏)適隂豐¶
顯宗十一女　獲嘉長公主姬適馮柱　平陽公主奴¶
　適馮順　隆慮公主迎(或作/延)適耿襲　平氏公主次¶
　(不言所適史/闕文後倣此)沁水公主致適鄧乾　平臯公主小姬¶
<pb:KR2m0009_WYG_258-8a>¶
　適鄧蕃　浚儀公主適王度　武平公主惠適來稜¶
　　魯陽公主臣　樂平公主小迎　成安公主小民¶
肅宗三女　武徳長公主男　平邑公主王適馮由¶
　陰安公主吉¶
和帝四女　修武長公主保　共邑公主成　臨潁公¶
　主適賈建　聞喜公主興¶
順帝三女　舞陽長公主生　冠軍長公主成男　汝¶
　陽長公主廣¶
<pb:KR2m0009_WYG_258-8b>¶
桓帝三女　陽安長公主華延適伏全　潁陽長公主¶
　堅　陽翟長公主修¶
靈帝一女　萬年公主某¶
魏制公主有家令僕丞行夜督郵¶
太祖女　清河長公主適夏侯楙　金鄉公主適何晏¶
文帝女　東鄉公主¶
明帝女　平原懿公主(早夭追封帝取甄皇后從孫黄/之䘮與主合𦵏追封黄列侯以)¶
　(郭徳嗣黄後封平/原侯襲公主爵)齊長公主適李韜　(闕/)　公主適¶
<pb:KR2m0009_WYG_258-9a>¶
　任愷¶
晉文帝女　常山公主適王濟　長廣公主適甄徳¶
　京兆公主¶
武帝女　滎陽公主適廬諶　繁昌公主適衛宣　襄¶
　城公主適王敦　滎陽公主適盧恒　平陽公主¶
　新豐公主　平陽公主　萬年公主　武安公主¶
惠帝女　臨海公主適曹統　河東公主　始平公主¶
　　哀獻皇女¶
<pb:KR2m0009_WYG_258-9b>¶
元帝女　尋陽公主適王褘之　江陵公主適荀羡¶
眀帝女　南康公主適桓溫　南郡公主適羊賁　廬¶
　陵公主適劉惔¶
簡文帝女　新安公主適王獻之¶
孝武帝女　晉陵公主適謝混　鄱陽公主適王偃¶
恭帝女　海鹽公主　富陽公主¶
宋公主有傳令傳令不得朱服¶
武帝女　㑹稽宣長公主適徐逵之　宣城徳公主適¶
<pb:KR2m0009_WYG_258-10a>¶
　周嶠　豫康長公主適徐喬　吳興公主適王偃¶
　新安公主適王景深　始安哀公主適褚湛之　義興¶
　長公主　吳郡公主¶
文帝女　東陽獻公主適王僧綽　淮陽公主適江湛¶
　　新蔡長公主適何邁　潯陽公主適郄&KR0110;　臨川¶
　長公主英媛適王藻　南郡獻公主適褚淵　廬江¶
　公主適褚澄¶
孝武女　山隂公主適何戢　臨海公主適江斆　安¶
<pb:KR2m0009_WYG_258-10b>¶
　固公主適王志　臨汝公主適何教　安吉公主適¶
　蔡約　山隂公主楚玉　康樂公主修明　皇女楚¶
　琇¶
明帝女　陽羡公主適王儉　臨淮公主適王瑩　晉¶
　陵公主伯姒　建安長公主伯媛¶
　宋世諸主莫不嚴妬明帝每疾之湖熟令袁慆妻以¶
　妬賜死使近臣虞通之撰妬婦記左光禄大夫江湛¶
　孫斆當尚武帝女上乃使人為斆作表譲婚曰伏承¶
<pb:KR2m0009_WYG_258-11a>¶
　詔㫖當以臨海公主降嬪榮出望表恩加典外顧審¶
　輶蔽伏用憂惶臣寒門悴族人凡質陋閭閻有對本¶
　隔天姻如臣素流家貧業寡年近将冠皆以有室荆¶
　釵布裙足得成禮每不自觧無偶迄兹媒訪莫尋素¶
　族弗問自惟門慶屢降公主天恩所覃庸及醜末懐¶
　憂抱惕慮不獲免徵命所當果膺兹舉雖門忝宗榮¶
　於臣非倖仰緣聖貸冒陳愚實自晉氏以來配尚王¶
　姬者雖累經羙胄極有名才至如王敦懾氣桓温斂¶
<pb:KR2m0009_WYG_258-11b>¶
　威眞長佯愚以求免子敬灸足以違禍王偃無仲都¶
　之質而踝雪於北階何瑀闕龍工之姿而投軀於深¶
　井謝荘殆自害於矇叟殷仲㡬不免於强鉏彼數人¶
　者非無才意而勢屈於崇貴事隔於聞覽吞悲茹氣¶
　無所逃訴制勒甚於僕𨽻防閑過於婢妾行來出入¶
　人理之常當代賓客朋從之義而今掃轍息駕無闚¶
　門之期廢筵抽席絶接對之理非惟交友離異乃亦¶
　兄弟疎闊第令受酒肉之賜制以動静監子待錢帛¶
<pb:KR2m0009_WYG_258-12a>¶
　之私節其言𥬇姆妳爭媚相勸以嚴尼媪競前相謟¶
　以急第令必凡庸下才監子皆葭萌愚竪議舉止則¶
　未閑是非聼言語則謬於虛實姆妳敢恃耆舊唯贊¶
　妬忌尼媪自唱多知務檢口舌其間又有應答問訊¶
　卜筮師母乃至殘餘飲食詰辨與誰衣被故敝必¶
　責頭領又出入之宜繁省難衷或進不獲前或入不¶
　聽出不入則嫌於欲疎求出則疑有别意召必以三¶
　晡為期遣必以日出為限夕不見晩魄朝不識曙星¶
<pb:KR2m0009_WYG_258-12b>¶
　至於夜歩月而㺯琴晝拱袂而披卷一生之内與此¶
　長乖又聲影裁聞少婢奔迸裾袂向席則醜老叢來¶
　左右整刷以疑寵見嫌賔客未冠以少容致斥禮有¶
　列媵象有貫魚本無嫚嫡之嫌豈有輕婦之誚今義¶
　絶傍私䖍恭正匹而每事必言無儀適設辭輙云輕¶
　易臣又竊聞諸主聚集唯論夫族緩不足為急者法¶
　急則可為緩者師更相扇誘本其恒意不可貸借固¶
　實常辭或云野敗去或云人笑我雖云家事有甚王¶
<pb:KR2m0009_WYG_258-13a>¶
　憲發口所言恒同科律王藻雖復彊佷頗經學渉戱¶
　笑之事遂為寃魄褚曖憂憤用致夭絶傷理害義難以¶
　具聞夫螽斯之徳實免克昌專妬之行有妨繁衍是¶
　以尚主之門往往絶嗣駙馬之身通離釁咎以臣凡¶
　弱何以克堪必将毁族淪門豈伊身𤯝前後嬰此其¶
　人雖衆然皆患彰遐邇事隔天朝故吞言咽理無敢¶
　論訴臣幸屬聖明矜照由道𢎞物以典處親以公臣¶
　之鄙懐可得自盡如臣門分世荷殊榮足守前基便¶
<pb:KR2m0009_WYG_258-13b>¶
　預提拂清官顯位或由才升一叨婚戚咸成恩假是¶
　以仰冒非宜披露丹實非惟止陳一已規全身願實¶
　乃廣申諸門受患之切伏願天慈照察特賜蠲停使¶
　雀燕微羣得保叢蔚蠢物憐生自己彌篤若恩詔難¶
　降披請不申便當刋膚剪髮投山竄海帝以此表遍¶
　示諸主以諷切之并為戲笑¶
　　按自王姬執婦道之風不見於後世後之公主皆¶
　　庸奴其夫晉人已有無事取官府之說至六朝而¶
<pb:KR2m0009_WYG_258-14a>¶
　　其弊尤甚南史王誕傳載辭婚表雖戲笑之言然¶
　　亦當時事實也故錄於此¶
齊梁陳皆踵宋制¶
齊高帝女　義興獻公主適沈文和　臨海長公主適¶
　王彬¶
武帝女　武康公主適徐演　長城公主適何敬容¶
明帝女　山隂公主適徐况　錢塘公主適謝覽¶
梁武帝女　安吉公主適王實　長城公主適栁偃¶
<pb:KR2m0009_WYG_258-14b>¶
　永嘉公主適王銓　永興公主玉姚　永世公主玉¶
　婉　永康公主玉環　臨安公主¶
簡文帝女　餘姚公主適王溥　南河公主適袁憲¶
　溧陽公主(辱於/侯景)¶
元帝女　益昌公主¶
陳武帝女　永嗣公主適錢藏(帝即位時主已卒追封/至是将𦵏尚書請議加)¶
　(藏駙馬都尉侍中袁樞議曰昔王姬下降必適諸侯/漢氏初列侯尚主自斯以後降嬪素族駙馬都尉置)¶
　(由漢武或以假諸功臣或以加於戚屬是以魏曹植/表駙馬奉車取為一號齊職儀曰凡尚公主必拜駙)¶
<pb:KR2m0009_WYG_258-15a>¶
　(馬都尉魏晉以來因為瞻凖葢以王姬之重庶姓之/輕若不加其等級寧可合𢀿而酳所以假駙馬之位)¶
　(乃崇於皇女也今公主早薨伉儷已絶既無禮數致/疑何須駙馬之授按杜預尚晉宣帝第二女晉武踐)¶
　(祚而主已亡㤗始中追贈公主元凱無復駙馬之號/梁文帝女新安穆公主蚤薨天監初王氏無追拜之)¶
　(事逺近二例足以校明無勞此/授今宜追贈亭侯時議以為當)㑹稽穆公主適沈君¶
　環¶
文帝女　信安公主適蔡凝　義興公主適錢肅　富¶
　陽公主適栁盼¶
後魏公主有家令丞¶
<pb:KR2m0009_WYG_258-15b>¶
　道武曾引崔宏講論漢書至婁敬說漢祖欲以魯元¶
　公主妻匈奴善之嗟嘆良久是以諸公主皆嫁於賔¶
　附之國朝臣子弟良族羙彦不得尚焉¶
　平陽公主薨髙肇欲使公主家令居廬制服太常博¶
　士常景曰今王姬降適雖加爵命事非君邑理異列¶
　土何者諸王開國備立臣吏生有趨奉之勤死盡致¶
　䘮之禮而公主家令唯有一人其丞以下命之屬官¶
　既無接事之儀實闕為臣之體原夫公主之貴所以¶
<pb:KR2m0009_WYG_258-16a>¶
　立家令者蓋以主之内事脫須闗外理無自逹必也¶
　因人然則家令唯通内外之職及典主家之事耳無¶
　闗君臣之理名義之分也由是推之家令不得為純¶
　臣公主不可為正君明矣且女人之為君男子之為¶
　臣古禮所不載先朝所未議乃寝¶
道武女　華隂公主適閭大肥　濩澤公主¶
眀元女　宜陽公主適穆逐留　武威公主適沮渠牧¶
　犍　上谷公主適乙瓌　南安長公主適杜超¶
<pb:KR2m0009_WYG_258-16b>¶
太武女　樂陵公主適穆夀　始平公主適赫連昌¶
　博陵長公主適馮熙¶
景穆女　城陽公主適穆平國　長樂公主適穆正國¶
　安樂公主適乙乾歸　高陽公主適萬振¶
文成女　濟北公主適穆伏干　河南公主適萬安國¶
　　上谷公主適赫連宿石　西河公主適薛初古捘¶
　　武邑公主　建興公主　平陽長公主並適劉昶¶
　　新平長公主適穆羆　中山長公主適穆亮¶
<pb:KR2m0009_WYG_258-17a>¶
獻文女　長城公主適穆真　瑯琊公主適穆紹　常¶
　山公主適陸騰　趙郡公主適司馬躍　彭城長公¶
　主初適劉承緒再適王肅　樂浪長公主適盧道裕¶
　樂安長公主適馮誕¶
孝文女　淮陽公主適乙瑗　華陽公主適司馬朏¶
　長樂公主適高猛　安樂公主　始平公主　淮王¶
　長公主適乙弗瑗　章武長公主適穆泰　蘭陵長¶
　公主適劉暉　南陽長公主適蕭寶寅　濟南長公¶
<pb:KR2m0009_WYG_258-17b>¶
　主適盧道䖍　順陽長公主適馮穆¶
宣武女　建徳公主適蕭烈　壽陽長公主適蕭贊¶
文帝女　金明公主適尉遲迥¶
北齊後周隋公主官屬皆如後魏制¶
齊神武女　太原長公主初為魏孝靜皇帝后後再適¶
　楊愔　東平長公主適可朱道元　　　公主適司¶
　馬消難　浮陽長公主適李千學¶
文宣女　東安公主適叚深　義寧公主適斛律武都¶
<pb:KR2m0009_WYG_258-18a>¶
　　中山長公主適叚寶鼎　　公主適潘子晃¶
周文帝女　霍國公主適賀㧞緯　㐮樂公主適韋世¶
　康　襄陽公主適竇毅　永富公主適史雄　順陽¶
　公主適隋滕穆王楊瓚　西河長公主適劉昶　新¶
　興公主適蘇威(字文/護女)¶
武帝女　清都公主適閻毗¶
隋文帝女　樂平公主為周天元帝后　蘭陵公主初¶
　適王奉孝再適韋機¶
<pb:KR2m0009_WYG_258-18b>¶
煬帝女　南陽公主適宇文士及¶
後魏以來和蕃公主¶
魏太武女　　　公主適氐主楊保宗　光化公主適¶
　吐谷渾世伏　廣樂公主適吐谷渾夸呂(魏濟南王/匡孫女)¶
　西海公主適蠕蠕主郁久閭吳提　化政公主(元翌/女)¶
　蘭陵公主並適蠕蠕主郁久閭阿那瓌　長樂公主¶
　適突厥主阿史那土門¶
周千金公主(趙王/招女)適突厥主阿史那他鉢¶
<pb:KR2m0009_WYG_258-19a>¶
隋華容公主適高昌王伯雅　義安公主(宗/女)適突厥可¶
　汗突利　義成公主(宗/女)適突厥可汗啟民¶
　　史稱魏道武採婁敬之說諸公主皆嫁於賓附之¶
　　國朝臣良族子弟皆不得尚蓋閭大肥楊保宗之¶
　　屬皆夷狄也似不必分别為和蕃公主然閭大肥¶
　　軰則部落之服屬而為臣者也楊保宗軰則外國¶
　　之未服屬而為敵者也又國内之胡人所娶皆帝¶
　　女而外國之君長所娶多宗女此又其所以不同¶
<pb:KR2m0009_WYG_258-19b>¶
　　也¶
唐制皇姑為大長公主(後亦謂之/長長公主)姊為長公主女為公¶
主皆封國視正一品太子女為郡主封郡視從一品親¶
王女為縣主正二品(建中元年十二月出嫁岳陽等十/一縣主初開元中置禮㑹院於崇)¶
(仁里自興兵以來廢而不脩公郡縣主不時降嫁殆三/十年凡皇族子弟皆&KR0262;棄無位或流落他縣上即位始)¶
(叙用枝屬以時婚嫁公族老幼莫不悲感及縣主将嫁/小大之物必周其用  貞元十五年勅駙馬郡縣主如)¶
(實無子准式養男並不得用母䕃㑹昌五年勅今後先/降嫁公主縣主如有兒女者並不再請從人如無兒者)¶
(陳奏委宗正寺處分而有妄稱/無輙請再從人者覺察處分)凡諸王及公主皆以親¶
<pb:KR2m0009_WYG_258-20a>¶
為尊皇之昆弟妹先拜於皇子上稱啟神龍初下詔革¶
之二年勅公主府設官屬鎮國太平公主儀比親王長¶
寜安樂惟不置長史餘並同親王宜城新都定安金¶
城等公主非皇后生官員減半其金城公主以出降吐¶
蕃特置司馬景龍四年停公主府依舊邑司(永淳前親/王食實户)¶
(八百增至千輙止公主户不過二百而太平公主獨加/户五十聖歴時進及三千户預誅二張功增號鎮國與)¶
(相王均封五千薛武二家皆食實封主與相王衛王成/王長寧安樂二公主給衛士環第十歩一區持兵呵衛)¶
(僭肖宮省神龍時與長寧安樂宜城新都定安金城凡/七公主皆開府置官屬視親王安樂户至三千長寧二)¶
<pb:KR2m0009_WYG_258-20b>¶
(千五百府不置長史宜城定/安非韋后所生户止二千)唐隆元年六月勅公主置¶
府近有勅總停其太平公主有崇保社稷功其鎮國太¶
平公主府即宜依舊(酸棗縣尉袁楚客奏記於中書令/魏元忠曰女有内男有外男女有)¶
(别剛柔分矣中外斯隔隂陽著矣豈可相濫哉然而幕/府者大夫之職非婦人之事今諸公主並開建府僚崇)¶
(置官秩若以女家處男職所謂長隂而抑陽也而望隂/陽不僣風雨無爽其可乎竊謂非致逺之計乖久安之)¶
(策書曰事不師古以克永世匪說攸/聞此之謂也君侯㒺正而誰正之哉)開元四年三月制¶
諸封國自始封至曾孫者其封戸三分減一十年加永¶
穆公主封千户(初永穆等各封五百户左右以為太薄/上曰夫百姓租賦者非吾有也斯皆宗)¶
<pb:KR2m0009_WYG_258-21a>¶
(廟社稷蒼生是為爾邉隅戰士出萬死不顧一生所賞/賜纔不過一二十疋此輩何功於人頓食厚封約之使)¶
(之儉嗇不亦可乎左右以長公主皆二千户請與比上/曰吾嘗讀後漢書見明帝曰朕子不敢望先帝子車服)¶
(下之吾未嘗不廢卷歎息如何欲令此輩望長公主乎/左右不敢復言至是公主等車服不給故加焉自後公)¶
(主皆封千户/遂成其例)凡諸王及公主以下所食封邑皆以課戸¶
充州縣與國官邑官共執文帳准其戸數收其租調均¶
為三分其一入官其二入國公主所食邑則全給焉二¶
十年五月勅諸食邑實封並以三丁為限不須一分入¶
官其物仍令封隨庸調送入京　凡公主封有以國名¶
<pb:KR2m0009_WYG_258-21b>¶
者鄎國代國霍國是也有以郡名者平陽宜陽東陽是¶
也有以羙名者太平安樂長寧是也唯元宗之女皆以¶
羙名名之¶
世祖一女　同安公主適王裕¶
高祖十九女　長河公主適馮少師　㐮陽公主適竇¶
　誕　平陽昭公主適柴紹(主及柴紹起兵佐高祖取/長安武徳六年薨𦵏加前)¶
　(後部羽葆鼓吹大路麾幢虎賁甲卒班劒太常議婦𦵏/古無鼓吹帝曰鼓吹軍樂也徃者主身執金鼓參佐)¶
　(命於古有/邪宜用之)高密公主初適長孫孝政再適叚綸　長¶
<pb:KR2m0009_WYG_258-22a>¶
　廣公主適趙慈景　長河公主適豆盧懐譲　房陵¶
　公主初適竇奉節再適賀蘭僧伽　九江公主適執¶
　失思力　廬江公主適喬師望　南昌公主適蘇朂¶
　　安平公主適楊思敬　淮南公主適封道言　真¶
　定公主適崔恭禮　衡陽公主適阿史那社𠇍　丹¶
　陽公主適薛萬徹　臨海公主適裴師律　館陶公¶
　主適崔宣慶　常樂公主適趙瓌　安定公主初適¶
　温挺再適鄭敬言¶
<pb:KR2m0009_WYG_258-22b>¶
太宗二十一女　㐮城公主初適蕭鋭再適姜簡(主性/孝睦)¶
　(動循矩法帝勅諸公主視為法有司告營别第辭曰/婦事舅姑如事父母異宫則定省闕止葺故第門列)¶
　(雙㦸/而已)南平公主初適王敬直再適劉元意(敬直王珪/之子先時)¶
　(公主下嫁未嘗行見舅姑禮珪曰主上循法度吾當/受公主謁見豈為身榮将以成家國之羙於是與夫)¶
　(人坐堂上主執笲盥饋乃退後/主出降有舅姑者備禮始於珪)遂安公主初適竇逹¶
　再適王大禮　豫章公主適唐義識　長樂公主適¶
　長孫冲(帝以主長孫后所生勅有司装賫倍長公主/魏徴曰昔漢明帝封諸王言朕子安得同先)¶
　(帝子然則長公主尊公主矣制有差等豈可/越乎帝以語后后贊徴勸帝從之乃賞徴)北景公¶
<pb:KR2m0009_WYG_258-23a>¶
　主適柴令武　普安公主適史仁表　東陽公主適¶
　高履行　臨川公主適周道務　清河公主適程懐¶
　亮　蘭陵公主適竇懐哲　晉陽公主初適韋思安¶
　再適楊仁輅　安康公主適獨孤諶　新興公主適¶
　長孫犧　城陽公主初適杜荷再適薛瓘　合浦公¶
　主適房遺愛　汝南公主早卒　金山公主早卒¶
　晉陽公主早卒　常山公主早卒　新城公主初適¶
　長孫詮再適韋正矩¶
<pb:KR2m0009_WYG_258-23b>¶
高宗三女　義陽公主適權毅　高安公主適王朂¶
　太平公主初適薛紹再適武攸暨¶
中宗八女　新都公主適武延暉　宣城公主適裴巽¶
　　安定公主初適王同皎再適韋濯三適崔銑　長¶
　寧公主初適楊慎父再適蘇彦伯　永壽公主適韋¶
　鍼　永泰公主適武延基　安樂公主初適武崇訓¶
　再適武延秀　成安公主適韋㨗¶
睿宗十一女　壽昌公主適崔真　安興昭懐公主早¶
<pb:KR2m0009_WYG_258-24a>¶
　卒　荆山公主適薛伯陽　淮陽公主適王成慶¶
　代國公主適鄭萬鈞　涼國公主適薛伯陽　薛國¶
　公主初適王守一再適裴巽　鄎國公主初適薛儆¶
　再適鄭孝義　金仙公主　玉真公主皆入道不嫁¶
　　霍邑公主適裴虛己¶
元宗二十九女　永穆公主適王繇　常芬公主適張¶
　去奢　孝昌公主　靈昌公主　上仙公主　懐思¶
　公主　普康公主　宜春公主(並早/卒)唐昌公主適薛¶
<pb:KR2m0009_WYG_258-24b>¶
　鏽　萬安公主不嫁為道士　常山公主初適薛譚¶
　再適竇澤　晉國公主適崔惠童　新昌公主適蕭¶
　衡　臨晉公主適郭潛曜　衛國公主初適豆盧建¶
　再適楊說　信成公主適獨孤明　楚國公主適吳¶
　澄江　昌樂公主適竇諤　永寧公主適裴齊邱¶
　真陽公主初適源清再適蘇震　宋國公主初適温¶
　西華再適楊徽　咸宜公主初適楊洄再適崔高¶
　齊國公主初適張垍再適裴頴三適楊敷　太華公¶
<pb:KR2m0009_WYG_258-25a>¶
　主適楊琦　壽昌公主適郭液　樂昌公主適蘇履¶
　謙　壽安公主適蘇發　廣寧公主初適程昌允再¶
　適蘇克貞　萬春公主初適楊胐再適楊琦　新平¶
　公主初適裴玪再適姜慶初¶
肅宗七女　宿國公主適豆盧湛　蕭國公主初適鄭¶
　巽再適薛康衡三適囘紇英武威逺可汗　和政公¶
　主適栁潭　郯國公主適張清　紀國公主適鄭沛¶
　　永和公主適王詮　郜國公主初適裴徽再適蕭¶
<pb:KR2m0009_WYG_258-25b>¶
　升¶
代宗十八女　永清公主適裴倣　齊國昭懿公主適¶
　郭曖　靈仙公主　真定公主　玉清公主　太和¶
　公主　玉虛公主　西平公主　章寧公主(並早/卒)華¶
　陽公主入道不嫁　嘉豐公主適高怡　普寧公主¶
　適吳士廣　長林公主適沈明貞(貞元二年具冊徳/宗不御正殿不設)¶
　(樂遂為/故事)晉陽公主適裴液　趙國荘懿公主初適封¶
　武清再適田緒(徳宗幸望春亭臨餞厭翟不可乗以/金根車代之公主出降乗金根車自)¶
<pb:KR2m0009_WYG_258-26a>¶
　(主/始)義清公主適栁杲　壽昌公主適竇克良　新都¶
　公主適田華¶
徳宗十一女　韓國貞穆公主　普寧公主　義川公¶
　主　晉平公主(並早/卒)魏國憲穆公主適王士平　鄭國¶
　荘穆公主適張茂宗　臨真公主適薛釗　永陽公¶
　主適崔諲　文安公主入道不嫁　宜都公主適栁¶
　昱　燕國㐮穆公主適囘紇武義成功可汗¶
順宗十一女　漢陽公主適郭鏦　梁國恭靖公主適¶
<pb:KR2m0009_WYG_258-26b>¶
　鄭何　東陽公主適崔把　西河公主適沈翬　雲¶
　安公主適劉士涇　襄陽公主適張克禮　潯陽公¶
　主　平恩公主　邵陽公主(並為/道士)臨汝公主(早/卒)虢國¶
　公主適王承系¶
憲宗十八女　梁國惠康公主適于季友　永嘉公主¶
　　永寧公主(俱為/道士)衡陽公主　普康公主　義寧公¶
　主　貴卿公主(俱早/卒)宣城公主適沈&KR1330;　鄭國温儀¶
　公主適韋譲　岐陽荘淑公主適杜倧(開成二年勅/駙馬當為公)¶
<pb:KR2m0009_WYG_258-27a>¶
　(主服三年頗乖典法自此凖禮夫婦齊服縗杖周時/岐陽公主既薨駙馬杜倧因禮文不為重服時論推)¶
　(羙故有/是詔)陳留公主適裴損　真寧公主適薛翃　南¶
　康公主適沈汾　臨真公主適衛洙　真源公主適¶
　杜中立　永順公主適劉宏景　安平公主適劉異¶
　　永安公主入道不嫁　定安公主適囘鶻可汗¶
穆宗八女　義豐公主適韋處仁(㑹昌五年中書門下/奏伏見公主上表稱)¶
　(妾李者伏以臣妾之義取其賤稱家人之禮宜即區/别臣等商量公主上表請如長公主例並云某邑公)¶
　(主第㡬女上表郡縣/主亦望依此例從之)淮陽公主適栁正元　延安公¶
<pb:KR2m0009_WYG_258-27b>¶
　主適竇澣　金堂公主適郭仲恭　清源公主(早/卒)饒¶
　陽公主適栁仲詞　義昌公主　安康公主(俱不嫁/為道士)¶
敬宗三女　永興公主　天長公主　寧國公主¶
文宗四女　興唐公主　西平公主　朗寧公主　化¶
　光公主¶
武宗七女　昌樂公主　壽春公主　長寧公主　延¶
　慶公主　静樂公主　樂温公主　永清公主¶
宣宗十一女　萬壽公主適鄭顥　永福公主　齊國¶
<pb:KR2m0009_WYG_258-28a>¶
　恭懐公主適嚴祁　廣徳公主適于琮　義和公主¶
　　饒安公主　盛唐公主　平原公主　唐陽公主¶
　　許昌公主適栁陟　豐陽公主¶
懿宗八女　衛國文懿公主適韋保衡　安化公主¶
　普康公主　昌元公主　昌寧公主　金華公主¶
　仁壽公主　永壽公主¶
僖宗二女　唐興公主　永平公主¶
昭宗十一女　新安公主　平原公主適李繼偘　益¶
<pb:KR2m0009_WYG_258-28b>¶
　昌公主　唐興公主　徳清公主　大康公主　永¶
　明公主　新興公主　普安公主　樂平公主¶
　唐開元禮¶
　　冊公主及公主出降儀¶
　　　冊公主¶
前一日尚書奉御設御幄於太極殿如常守宮設羣官¶
次於東西朝堂奉禮設版位太樂令展宫懸典儀設舉¶
麾位如常又設文武羣官版位五品以上於横街北六¶
<pb:KR2m0009_WYG_258-29a>¶
品以下於横街南文東武西俱重行諸親於五品之南¶
(皇親在東/諸親在西)設典儀位如常儀贊者二人在南少退俱西¶
向冊使立於懸北西上俱北面(副使立於大使東/少退以後凖此)其日¶
諸衛屯門列仗如常冊使羣官等依時刻集朝堂次改¶
服朝服通事舍人各引就朝堂位侍中量時刻版奏請¶
中嚴鈒㦸近仗入陳於殿庭太樂令帥工人入就位協¶
律郎入就舉麾位典儀帥贊者先入就位諸守衛之官¶
各服其器服符寳郎先請寳俱詣閤奉迎通事舍人分¶
<pb:KR2m0009_WYG_258-29b>¶
引王公羣官入就位又通事舍人引冊使並入立於殿¶
門外道東西面以俟黄門侍郎帥主節奉節及幡立於¶
階仗南節在前中書侍郎先請冊置於案令史降公服¶
各對舉案立於節南道東西面中書侍郎立於案後侍¶
中版奏外辦所由承㫖索扇扇上皇帝服通天冠絳紗¶
袍御輿以出曲直華蓋警蹕侍衛如常皇帝出自西房¶
即御座南向坐扇開協律郎偃麾戞敔樂作符寳郎奉¶
寳置於御座典儀贊拜羣官在位者俱再拜訖通事舍¶
<pb:KR2m0009_WYG_258-30a>¶
人引冊使入就位冊使等初入門舒和之樂作至位樂¶
止立定典儀曰再拜贊者承傳冊使等皆再拜侍中進¶
當御座前北面跪奏稱侍中臣某言冊公主請命使俛¶
伏興又侍中少前稱制曰可退復位侍中承制降諸使¶
者北面稱有制冊使副等俱再拜侍中宣制曰冊某公¶
主命公等持節展禮宣制訖使副等又再拜侍中還侍¶
位贊禮者引冊使少前黄門侍郎引主節詣冊使東北¶
主節以節授黄門侍郎(主節者後/立於使右)黄門侍郎持節西南¶
<pb:KR2m0009_WYG_258-30b>¶
授冊使跪受興付主節幡隨節立於使左黄門侍郎退¶
贊禮者導中書令詣冊使東北面立又贊禮者導中書¶
侍郎引諸公主冊案立於中書令之右中書令於案取¶
公主冊(舉案者皆由後立/於使左以後凖此)授冊使冊使跪受興置於案¶
(持案者退立於/使後以後凖此)贊禮者引中書令與冊使俱向北退復¶
位典儀曰再拜訖通事舍人引冊使等右旋而出持節¶
者前導持案者次之冊使等初行樂作出門樂止侍中¶
前跪奏稱侍中臣某言禮畢俛伏興還侍中位所由承¶
<pb:KR2m0009_WYG_258-31a>¶
㫖索扇扇上皇帝興太樂令令撞蕤賓之鐘右五鐘皆¶
應皷柷奏太和之樂皇帝降座御輿入自東房侍衛警¶
蹕如來儀侍臣從至閤扇開樂止通事舍人引羣臣在¶
位者以次出舉冊者及冊使至長樂門外次如後儀¶
　　　公主受冊¶
尚儀二人(讀冊/)司贊二人(引公/主)掌贊二人(知贊/拜)女史四¶
人(對舉/冊案)前一日尚舍守宮計㑹設使者及冊案便次於¶
光範門及長樂門外皆道右東向司贊設公主位於長¶
<pb:KR2m0009_WYG_258-31b>¶
樂門外内殿前近南當階北靣西上又設内命婦應陪¶
位者位於公主東北及西北嬪御者在東宫官等在西¶
階重行相對北上又於内命婦之前設尚儀位二皆東¶
向以西為上又於尚儀位南少退設司贊位掌贊二人¶
陪其後其日典儀設冊使位於長樂門外之西東向北¶
上又設舉冊案者位二在南差退東向内謁者監先取¶
公主冊案置於長樂門外近限内命婦以下及應在位¶
者並服禮衣先就位公主花&KR0107;翟衣司言引就受冊位¶
<pb:KR2m0009_WYG_258-32a>¶
侍從如常儀通事舍人引冊使副使等出就位持節者¶
立於侍者之北少退持冊案者立於冊使副西南俱東¶
向持節者去節衣持冊案者以案進冊使之前北向相¶
次而立内使二人引使者詣門内謁者舉案少前使取¶
公主冊冊置於案俛伏興通事舍人引冊使副使等俱¶
進就次以俟尚儀率女史詣門&KR1983;冊案入各就尚儀之¶
前對舉冊案皆東向司贊曰再拜(凡司贊有詞/掌贊皆承傳)司言贊¶
公主再拜尚儀取公主冊於案(持案/者退)少前北面稱有制¶
<pb:KR2m0009_WYG_258-32b>¶
司言賛公主再拜尚儀執冊跪讀訖退復位以冊進¶
授公主公主受冊以授司言訖司贊曰再拜公主再拜¶
在位皆再拜司贊少前稱禮畢司言引公主退在位以¶
次退掌贊報内謁者監禮畢内謁者監傳報冊使等詣¶
太極殿前南横街南北面西上立中書令立於冊使等¶
東北西面冊使再拜復命曰奉制冊命某公主禮畢又¶
再拜中書令奏聞冊使等退幡節各還本司¶
　　　納采¶
<pb:KR2m0009_WYG_258-33a>¶
前一日主人設侍者次於大門之外道右南向(其納吉/納徴請)¶
(期親迎等/禮皆如之)其日大昕使者至於主人大門外贊禮者延¶
入次(凡賔主及行/事者皆公服)使者出次贊禮者引至於大門外之¶
西東面主人立於東階下西面儐者立於主人之左北¶
面受命出立於門東西面曰敢請事使者曰朝恩貺室¶
於某公之子某公有先人之禮使某也請納采儐者入¶
告主人曰寡人敢不敬從儐者出告掌畜者以雁授使¶
者其餘並如一品婚儀¶
<pb:KR2m0009_WYG_258-33b>¶
　　　問名¶
使者既出至主人還阼階上西面曰皇帝第某女封某¶
公主餘行事並如一品婚儀(其禮使者户牖之間贈之/篚幣及兩馬詞云吾子為)¶
(事故至於寡人之室寡人/有先人之禮請禮從者)¶
　　　納吉¶
其日大昕使者至請事使者曰加諸卜占曰吉使某也¶
某也敢告主人曰某公有吉寡人與在焉寡人不敢辭¶
餘如納采之儀¶
<pb:KR2m0009_WYG_258-34a>¶
　　　納徵¶
其日大昕使者至入次掌事者布幕於内門外元纁束¶
帛陳於幕上乗馬在幕南北首西上掌事者璋以匱俟¶
於幕東使者曰朝恩貺室於某公之子某公有先人之¶
禮使某也以束帛乗馬請納徴主人曰某公順先典貺¶
以重禮寡人敢不承命餘並如一品婚儀¶
　　　請期¶
其日大昕使者至入次至請事使者曰某公有賜既申¶
<pb:KR2m0009_WYG_258-34b>¶
受命某公使某請吉日儐者入告主人曰寡人既受前¶
命惟命是聽使者曰某公命某聽命於王儐者入告主¶
人曰寡人固惟命是聽使者曰某公使某受命於王王¶
不許某敢不告期曰某日餘並如一品婚儀¶
　　　親迎¶
其日大昕婿之父告廟醮子並如一品婚儀子再拜降¶
出乗輅備儀仗詣主人之第賔将至内贊者布席於東¶
房當户南向設罇甒醴等於東房主人醴公主如一品¶
<pb:KR2m0009_WYG_258-35a>¶
醴女之儀公主著花&KR0107;褕翟纁袡入房以下並如一品¶
醴女儀訖主人降立於東階東南西面贊禮引賔出次¶
立於門西東面儐者進受命出門東面曰敢請賔曰某¶
王命某之父以兹初婚命某將請承命儐者入告主人¶
曰寡人固敬具以請至奠雁出如常禮初賔入門主婦¶
出立於房中外之西南面於賔拜訖姆導公主出主人¶
少進西面戒之如有正焉若衣若花命之曰戒之敬之¶
夙夜無違命主婦戒之於西階上施衿結帨戒之曰勉¶
<pb:KR2m0009_WYG_258-35b>¶
之敬之夙夜無違公主出以下並如常儀¶
　　　同牢¶
初婚掌事者設洗於東階東南及陳設牢饌鈃爼之數¶
各依其品羊豕節折大羮在於㸑(其器皆明烏漆惟/㽅以陶匏以瓢)餘¶
並如一品儀¶
　　　見舅姑¶
見之日公主夙興沐浴著花&KR0107;服褕翟舅服公服姑著¶
鈿&KR0107;禮衣其儀同一品婚禮公主降西階以出無取脯¶
<pb:KR2m0009_WYG_258-36a>¶
授婦氏之儀¶
　　　盥饋舅姑¶
公主盥饋以少牢舅姑公主服如見禮及醑舅姑訖内¶
贊者設公主席於舅姑席東北南面餘並如一品禮¶
　　　婚㑹¶
　　　婦人禮儀¶
以上並如一品婚儀¶
　　　饗丈夫送者¶
<pb:KR2m0009_WYG_258-36b>¶
同一品儀加送以乗馬設從者乃於西廊下¶
　　　饗婦人送者¶
女相者引賔升降酬以束帛餘如丈夫禮¶
唐和蕃公主¶
　𢎞化(宗室女貞觀時降吐/谷渾慕容諾曷鉢)文成(宗室女貞觀時降吐/蕃贊普弄贊命禮部)¶
　(尚書江夏王道宗送之㺯贊親迎河源見主人執子/婿禮甚謹歎大國服飾儀禮之盛有愧色謂所親曰)¶
　(我祖父未有通婚大國者今我得尚大唐公主當築/一城以誇示後世乃遣酋豪子弟請入國學習詩書)¶
　(從/之)金城(雍王守禮女神龍/時降吐蕃贊普)寧國(肅宗女乾元時降囘/紇英武威逺可汗置)¶
<pb:KR2m0009_WYG_258-37a>¶
　(公主府二年自蕃還/五年罷府置邑司)永樂(宗室女開元時適契/丹松漠郡王李失活)燕郡¶
　(餘姚公主女慕容氏開元時/降契丹松羅郡王李鬰于焉)固安(從外甥女辛氏開/元時降奚首領李)¶
　(大酺後大酺戮死立其弟魯蘇為主仍尚/主魯蘇牙官謀歸突厥主殺之以功被賞)東光(咸寧/公主)¶
　(韋氏降奚/首領魯蘇)交河(十姓可汗史懐道女開元/時降突厥騎施可汗蘇魯)和義(宗室/女天)¶
　(寳時降寧/國奉化王)静樂(外孫獨孤氏天寳時降松/漠都督懐順王李懐節)宜芳(外甥/女楊)¶
　(氏天寳時降饒樂都/督懐信王李延籠)崇徽(僕固懐恩女大歴/時降囘紇可汗)咸安(徳/宗)¶
　(女貞元時降囘紇天親可/汗置咸安公主府准親王)太和(憲宗女長慶時出/降囘紇崇徳可汗)¶
梁太祖女　安陽公主適羅延規　長樂公主適趙巖¶
<pb:KR2m0009_WYG_258-37b>¶
　　普寧公主適王昭祚　金華公主　真寧公主¶
少帝女　壽春公主　壽昌公主¶
後唐武帝女　瓊華長公主適孟知祥　瑶英公主適¶
　張延釗¶
明宗女　永寧公主適晉高祖　興平公主適趙延壽¶
　　夀安公主　永樂公主¶
晉高祖女　長安公主適楊承祚¶
漢高祖女　永寧公主適宋延渥¶
<pb:KR2m0009_WYG_258-38a>¶
周太祖女　樂安公主　壽安公主適張永徳　永寧¶
　公主¶
宋太祖六女　三長女不及封　秦國長公主適王承¶
　衍　晉國大長公主適石保吉　許國長公主適魏¶
　成信¶
宋初之制初被選尚者即拜駙馬都尉賜玉帶襲衣銀¶
鞍勒馬綵羅百疋謂之繫親又賜其家銀萬兩令辦聘¶
財之數倍於親王聘妃出降賜甲第餘如諸王夫人之¶
<pb:KR2m0009_WYG_258-38b>¶
制而扇加四引障花燭籠各加十¶
太宗七女　長女不及封　燕國長公主適吳元扆曹¶
　國長公主　申國大長公主(皆出家/為尼)晉國大長公主¶
　適柴宗慶　鄧國長公主適王貽永　齊國大長公¶
　主適李遵勉(舊制選尚者降其父為兄弟行事時遵/勉父繼昌尚無恙主因誕日以舊禮謁)¶
　(繼昌帝聞而/嘉之賜金幣)¶
真宗二女　長不及封　次及幼入道(亦早/薨)¶
仁宗十三女　周陳國公主適李瑋　周國公主　漢¶
<pb:KR2m0009_WYG_258-39a>¶
　國公主　秦國公主　魏國公主　魯國公主　吳¶
　國公主　燕國公主　楚國公主(皆早/夭)兗國公主適¶
　曹詩　秦魯國大長公主適錢景臻(至紹興十/四年始薨)慶夀¶
　寳壽二公主史不言所適¶
公主冊禮嘉祐二年儀注前一日有司設冊使副幕次¶
於内東門外又設内命婦次於公主受冊印本位門外¶
又設公主受冊印位於本位庭階下北向又設冊使位¶
於内東門副使及内給事於其南差退並東向北上又¶
<pb:KR2m0009_WYG_258-39b>¶
設冊印案位於冊使前南向又設内給事位於冊使北¶
南向其日自文徳殿奉冊印將至内給事詣本位諸公¶
主服首飾褕翟冊印至内東門外褥位置訖内臣引内¶
命婦俱入就位禮直官引冊使副俱立東向位内給事¶
前東向躬稱册使王堯臣副使田况奉制授公主冊印¶
退復内給事入詣所設冊印本位公主前言訖退内給¶
事進詣冊使前面使跪以冊印授内給事内給事亦跪¶
以授内謁者冊使退復内謁者及主當内臣持冊印入¶
<pb:KR2m0009_WYG_258-40a>¶
内東門内給事從入詣本位庭又内給事贊公主降立¶
庭中北向位跪取冊興立於公主之右少前西向又内¶
給事立於公主之左少前東向又内給事稱有制内給¶
事贊公主再拜内給事奉冊跪授公主公主受以授内¶
給事奉印亦然復贊再拜前引公主升位以次内臣引¶
内命婦賀内給事贊言禮畢内命婦退遂引公主謝皇¶
帝皇后冊印如貴妃文曰兗國公主之印(皆有/匣)¶
公主出降嘉祐二年禮官言禮閤新儀公主出降前一¶
<pb:KR2m0009_WYG_258-40b>¶
日行五禮古者結婚始用行人告以夫家采擇之意謂¶
之納采問女之名歸卜夫廟吉以告女家謂之問名納¶
吉今選尚一出朝廷不待納采又公主封爵已行誕告¶
不得問名而卜之若納成則既有進財請期則有司擇¶
日宜稍依五禮之名存其物數俾知古者婚姻之事重¶
而夫婦之際嚴如此亦不忘古禮之義也時兖國公主¶
下嫁李璋詔俟出降日今夫家主婚者具合用雁帛玉¶
馬等物陳於内東門外以授内謁者進入内中付掌事¶
<pb:KR2m0009_WYG_258-41a>¶
者受之其馬不入¶
英宗四女　舒國公主(早/夭)魏楚國公主適王師約　魏¶
　國長公主適王詵　韓魏國大長公主適張敦禮¶
神宗十女　吳國　鄆國　潞國　邢國　邠國　兗¶
　國(六主/皆夭)周國淑懐公主(早/夭)唐國賢穆公王適韓嘉彦¶
　　潭國賢孝公主適王遇　徐國賢静公主適潘意¶
哲宗四女　鄧國楊國二公主(早/世)秦國公主適潘正夫¶
　　陳國公主適石端禮¶
<pb:KR2m0009_WYG_258-41b>¶
徽宗三十四女　嘉徳帝姬適曹夤　榮徳帝姬適曹¶
　晟　順淑帝姬(早/亡)安徳帝姬適宋邦光　茂徳帝姬¶
　適蔡鞗　夀淑帝姬(早/亡)慧淑帝姬　永淑帝姬(並早/亡)¶
　崇徳帝姬適曹湜　康淑帝姬　榮淑帝姬　保淑¶
　帝姬(並早/亡)成徳帝姬適向子房　旬徳帝姬適田丕¶
　　悼穆帝姬　熙淑帝姬　敦淑帝姬(並早/亡)顯徳帝¶
　姬適劉文彦　順徳帝姬適向子扆　申福帝姬¶
　保福帝姬　賢福帝姬　仁福帝姬(並早/亡)柔福帝姬¶
<pb:KR2m0009_WYG_258-42a>¶
　　寧福帝姬　和福帝姬　永福帝姬　惠福帝姬¶
　　令福帝姬　華福帝姬　慶福帝姬　儀福帝姬¶
　　純福帝姬　恭福帝姬(並未及選尚從/北狩殁於虜中)¶
　四朝國史傳史臣曰國朝帝女封公主沿襲漢唐或¶
　以羙名或以國姊妹曰長公主諸姑曰大長公主至¶
　祖姑則或加兩國政和三年蔡京為相建議以為不¶
　典始改為帝姬以二字易國名四字易兩國名自祖¶
　宗以降數十女皆追加封冊至中興時始復初故今¶
<pb:KR2m0009_WYG_258-42b>¶
　所書但仍舊式唯徽宗諸主乃從一時之制云¶
帝姬降嫁儀納采問名納吉請期婿家具禮物(並用/雁)納¶
成(用玉/幣等)修表如儀前期太史局擇日差官奏吿景靈東¶
西宮親迎前一日所司於東門外量地之宜西向設婿¶
次其日大昕婿之父服其服告於禰廟曰(無廟者行㕔/事東閤設神)¶
(位/)天子降女於某(婿/名)以某日親迎敢告再拜子将行父¶
醮子於㕔事贊者設父位於中間南向設子位於父位¶
之西近南東向父即座子公服升自西階進立於位前¶
<pb:KR2m0009_WYG_258-43a>¶
贊者注酒於醆西向授子子再拜跪受贊者又奉饌設¶
於位前子舉酒興即座飲食訖降再拜贊禮者引立於¶
父位前父命之曰往迎肅雍以昭惠宗祏子再拜曰祗¶
率嚴命又再拜降出乗馬至東華門内下馬禮直官引¶
就次有司陳帝姬鹵簿儀仗於内東門外俟帝姬将升¶
厭翟車禮直官引婿出次立於内東門外躬身西向掌¶
事者以雁陳於前内謁者奉雁以進俟帝姬升車訖婿¶
再拜先還第同牢其日初婚掌事者設巾洗各二一於¶
<pb:KR2m0009_WYG_258-43b>¶
東階東南一於室之北水在洗東尊於室中實四爵兩¶
𢀿於篚(爵𢀿以常用/酒器代之)婿至本第下馬以俟帝姬至降車¶
贊者引婿揖帝姬以入及寢門又揖婿導帝姬升降入¶
室盥洗掌事者布對位婿揖帝姬皆即座受醆三飲婿¶
及帝姬俱興再拜訖贊者徹酒見舅姑夙興帝姬著花¶
&KR0107;服褕翟以俟見贊者設舅姑位於堂上東西相向舅¶
位於東姑位於西舅姑服其服俱就位後立女相者引¶
帝姬升自西階詣舅位前再拜訖贊者以棗㮚授帝姬¶
<pb:KR2m0009_WYG_258-44a>¶
帝姬奉棗㮚置於舅位前舅即座贊者進徹以東帝姬¶
退復位又再拜女相者又引帝姬詣姑位前再拜訖贊¶
者以腵脩授帝姬帝姬奉腵脩置於姑位前姑即座贊¶
者受以東帝姬退復位又再拜次醴婦盥饋饗婦如儀¶
五年五月嘉徳帝姬下嫁曹夤詔用新儀行盥饋之禮¶
皇后宫闈送至第外命婦免從重和五年十一月蔡京¶
請免茂徳帝姬下降見舅姑行盥饋之禮詔不允又詔¶
神考治平間親灑宸翰以王姬下降躬行舅姑禮革去¶
<pb:KR2m0009_WYG_258-44b>¶
歴代沿習之弊以成婦道以風天下於是崇寧大觀以¶
來詔有司講求典禮繼頒五禮新儀著為永法近聞徒¶
有奉行之名而舅姑既不端坐返有下拜之禮甚失本¶
意可自今帝姬下降恪遵新儀¶
　中興國史傳論曰右三十四帝姬早亡者十四人餘¶
　皆北遷獨恭福帝姬生才周晬金不知故不行建炎¶
　三年薨封隋國公王安徳帝姬有遺女一人後適嗣¶
　秀王伯圭封秦國夫人榮徳帝姬至燕京駙馬曹晟¶
<pb:KR2m0009_WYG_258-45a>¶
　卒改適習古國王紹興中有商人妻易氏者在劉超¶
　軍中見内人言宫禁事遂自稱榮徳帝姬鎮撫使解¶
　潜送至行在遣内夫人驗之言其詐遂付大理寺獄¶
　成詔杖死又有開封尼李静善者内人言其貎似柔¶
　福静善即偽稱之蘄州兵馬鈐轄韓世清送至行在¶
　遣内侍馮益等驗視為所欺遂封福國長公主出適¶
　永州防禦使高世榮其後内人從顯仁太后歸言其¶
　妄送法寺治之内侍李諤自北還又言柔福在五國¶
<pb:KR2m0009_WYG_258-45b>¶
　城適徐還而薨静善遂伏誅柔福之薨也在紹興十¶
　一年從梓宮來者以其骨至𦵏之追封和國長公主¶
孝宗二女　嘉國公主　次女(俱早/世)¶
光宗三女　文安公主　和政公主　齊安公主(俱早/世)¶
寧宗一女　祁國公主(早/世)¶
　¶
　¶
　文獻通考卷二百五十八¶
