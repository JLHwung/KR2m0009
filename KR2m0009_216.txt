# -*- mode: mandoku-view; -*-
#+TITLE: 文獻通考
#+DATE: 2015-08-24 22:49:37.573432
#+PROPERTY: ID KR2m0009
#+PROPERTY: BASEEDITION WYG    
#+PROPERTY: JUAN 卷二百十六
<pb:KR2m0009_WYG_216-1a>¶
欽定四庫全書¶
　文獻通考卷二百十六¶
　　鄱　陽　馬　端　臨　貴　與　著¶
　經籍考四十三¶
　　子(小説家/)¶
傳竒三卷¶
　　鼂氏曰唐裴鉶撰唐志稱鉶高駢客故其書所記¶
　　皆神仙詭譎事駢之惑吕用之未必非鉶輩導䛕¶
<pb:KR2m0009_WYG_216-1b>¶
　　所致¶
　　陳氏曰尹師魯初見范文正岳陽樓記曰傳竒體¶
　　耳然文體隨時理勝為貴文正豈可與傳竒同日¶
　　語哉葢一時戯笑之談耳唐志三卷今六卷皆後¶
　　人以其卷帙多而分之也¶
摭言十五卷¶
　　鼂氏曰唐王定保撰分六十三門記唐朝進士應¶
　　舉登科雜事¶
<pb:KR2m0009_WYG_216-2a>¶
　　陳氏曰定保光化三年進士為呉融子華壻喪亂¶
　　後入湖南棄其妻弗顧士論不齒¶
金華子三卷¶
　　鼂氏曰唐劉崇逺撰金華子其自號葢慕皇初平¶
　　為人也録唐大中後事一本題曰劉氏雜編¶
　　陳氏曰崇逺五代時人仕至大理司直¶
北夢𤨏言二十卷¶
　　鼂氏曰荆南孫光憲撰光憲蜀人從陽玭元證遊¶
<pb:KR2m0009_WYG_216-2b>¶
　　多聞唐世賢哲言行因纂輯之且附以五代十國¶
　　事取傳田於江南之夢自以為高氏從事在荆江¶
　　之北故命編云¶
　　陳氏曰光憲仕荆南髙從誨為黄州刺史三世在¶
　　幕府後隨繼冲入朝有薦於太祖者将用為學士¶
　　未及而卒光憲自號葆光子¶
皮氏見聞録五卷¶
　　鼂氏曰五代皮光業撰唐末為錢鏐從事記當時¶
<pb:KR2m0009_WYG_216-3a>¶
　　詭異見聞自唐乾符四年迄晉天福二年自號鹿¶
　　門子¶
耳目記一卷¶
　　陳氏曰無名氏邯鄲書目云劉氏撰未詳其名記¶
　　唐末以後事¶
紀聞談三卷¶
　　陳氏曰蜀潘逺撰館閣書目按李淑作潘遺今考¶
　　邯鄲書目亦作潘逺其曰遺者本誤也所記隋唐¶
<pb:KR2m0009_WYG_216-3b>¶
　　遺事¶
鑑誡録十卷¶
　　鼂氏曰後蜀何光逺撰字輝夫東海人唐證中纂¶
　　輯唐以來君臣事迹可為世鑒者前有劉曦度序¶
　　李獻臣云不知何時人考之不詳也¶
葆光録三卷¶
　　陳氏曰陳纂撰自號襲明子所載多呉越事當是¶
　　國初人¶
<pb:KR2m0009_WYG_216-4a>¶
後史補三卷¶
　　陳氏曰前進士髙欲拙撰¶
野人閑話五卷¶
　　陳氏曰成都景煥撰記孟蜀時事乾徳三年序¶
續野人閑話二卷¶
　　陳氏曰不知作者¶
稽神録六卷¶
　　鼂氏曰南唐徐鉉撰記怪神之事序稱自乙未嵗¶
<pb:KR2m0009_WYG_216-4b>¶
　　至乙夘凡二十年僅得百五十事楊大年云江東¶
　　布衣蒯亮好大言夸誕鉉喜之館於門下稽神録¶
　　中事多亮所言¶
　　陳氏曰元本十卷今無卷第總作一卷當自是他¶
　　書中録出者¶
賈氏談録一卷¶
　　鼂氏曰南唐張洎奉使來朝録賈黄中所談三十¶
　　餘事歸獻其王¶
<pb:KR2m0009_WYG_216-5a>¶
燈下閑談二卷¶
　　陳氏曰不知作者¶
啟顔録八卷¶
　　陳氏曰不知作者雜記恢諧調笑事唐志有侯白¶
　　啟顔録十卷未必是此書然亦多有侯白語但訛¶
　　謬極多¶
開顔集三卷¶
　　陳氏曰校書郎周文規撰未知何時人以古笑林¶
<pb:KR2m0009_WYG_216-5b>¶
　　多猥俗乃於書史中抄出可資談笑者為此篇¶
唐摭言十五卷¶
　　陳氏曰鄉貢進士何晦撰其序言太嵗癸酉下第¶
　　於金陵鳯臺旅舍癸酉者開寳六年也時江南獨¶
　　未下晦葢其國人歟¶
洛陽搢紳舊聞記十卷¶
　　陳氏曰丞相曹國張齊賢師亮撰所録張全義治¶
　　洛事甚詳¶
<pb:KR2m0009_WYG_216-6a>¶
太平廣記五百卷¶
　　鼂氏曰皇朝太平興國初詔李昉等取古今小説¶
　　編纂成書同太平御覽上之賜名廣記¶
　　夾漈鄭氏曰太平廣記乃太平御覽中别出廣記¶
　　一書專記異事¶
鹿革事類三十卷　鹿革文類三十卷¶
　　鼂氏曰節太平廣記事實成一編曰事類詩文成¶
　　一編曰文類蔡蕃晉如所撰晉如博學通書音律¶
<pb:KR2m0009_WYG_216-6b>¶
　　能屬文與十父相友善¶
洛中記異十卷¶
　　鼂氏曰皇朝秦再思記五代及國初䜟應雜事¶
洞微志十卷¶
　　鼂氏曰皇朝錢希白述記唐以來詭譎事¶
清異録二卷¶
　　陳氏曰稱翰林學士陶榖撰凡天文地理花木飲¶
　　食器物每事皆制為異名新説其為書殆似雲仙¶
<pb:KR2m0009_WYG_216-7a>¶
　　散録而語不類國初人葢假托也¶
乘異記三卷¶
　　鼂氏曰皇朝張君房撰其序謂乘者載記之名異¶
　　者非常之事葢志鬼神變怪之書凡十一門七十¶
　　五事¶
　　陳氏曰咸平癸夘序取晉之乘之義也君房又有¶
　　脞説家偶無之鼂公武讀書志以脞説為張唐英¶
　　君房撰又言君房著名臣傳蜀檮杌雲笈七籖行¶
<pb:KR2m0009_WYG_216-7b>¶
　　於世按君房祥符天禧以前人楊大年改閑忙令¶
　　所謂紫微失却張君房者即其人也嘗為御史屬¶
　　坐鞫獄貶秩因編修七籖得著作佐郎七籖序自¶
　　言君房葢其名非字也唐英字次功熈豐間人丞¶
　　相商英天覺之兄作名臣傳蜀檮杌者與君房了¶
　　不相渉不知鼂何以合為一人也其誤明矣¶
括異記十卷¶
　　鼂氏曰皇朝張師正撰師正擢甲科得太常博士¶
<pb:KR2m0009_WYG_216-8a>¶
　　後游宦四十年不得志於是推變怪之理參見聞¶
　　之異得二百五十篇魏泰為之叙¶
祖異志十卷¶
　　鼂氏曰皇朝聶田撰田天禧中進士不中第至元¶
　　祐初因記近時詭聞異見一百餘事天禧至元祐¶
　　七十餘年田且百嵗矣康定元年序¶
楊文公談苑八卷¶
　　鼂氐曰皇朝宋庠編初楊公億里人黄鑑裒撰平¶
<pb:KR2m0009_WYG_216-8b>¶
　　生異聞為一編庠取而刪類之分為二十一門¶
　　陳氏曰鑑書初名南陽談藪宋公刪其重復改曰¶
　　談苑¶
歸田録十卷¶
　　鼂氏曰皇朝李畋撰畋蜀人張詠客也與范鎮友¶
　　善熈寕中致仕歸與門人賔客燕談忘倦門人請¶
　　編録之又名該聞録(書録解題/作十卷)又有雜詩十二篇¶
　　係於後¶
<pb:KR2m0009_WYG_216-9a>¶
江鄰㡬雜志三卷¶
　　鼂氏曰皇朝江休復撰休復歐陽永叔之執友其¶
　　所紀精博絶人逺甚鄰㡬其字也又名嘉祐雜志¶
開談録兩卷¶
　　鼂氏曰皇朝蘇耆撰舜卿之父也記五代以來雜¶
　　事下帙多載馮道行義¶
文㑹談叢一卷¶
　　陳氏曰題華陽上官融撰不知何人天聖五年序¶
<pb:KR2m0009_WYG_216-9b>¶
國老閑談二卷¶
　　陳氏曰稱夷門君玉撰不著姓¶
東齋記十卷¶
　　鼂氏曰皇朝范鎮景仁撰元豐中序言既謝事日¶
　　於東齋燕坐追憶在朝時交游言語與夫俚俗傳¶
　　記因纂集成一篇崇觀間以其及國朝故事禁之¶
春明退朝録三卷¶
　　鼂氏曰皇朝宋敏求次道撰多記國朝典故其序¶
<pb:KR2m0009_WYG_216-10a>¶
　　云熈寜三年予奉朝請於春明里因纂所聞也¶
南遷録二卷¶
　　鼂氏曰皇朝張舜民芸叟撰舜民元豐中從軍攻¶
　　靈州師還謫授桞州監酒即日之官記塗中所厯¶
　　并其詩文¶
夢溪筆談二十六卷¶
　　鼂氏曰皇朝沈括存中撰括好功名城永樂不克¶
　　貶死而實才髙博學多技能音律星歴尤䆳自序¶
<pb:KR2m0009_WYG_216-10b>¶
　　云退處林下深居絶過從所與談者惟筆硯而已¶
　　故以名其書凡十七目¶
忘懐録三卷¶
　　鼂氏曰皇朝元豐中夢溪丈人撰所集皆飲食器¶
　　用之式種藝之方可以資山居之樂者或云沈括¶
　　也¶
　　陳氏曰括坐永樂事閑廢晩嵗乃以光禄卿分司¶
　　卜居京口之夢溪有水竹山林之適少有懐山録¶
<pb:KR2m0009_WYG_216-11a>¶
　　可資居山之樂者輒記之自謂今可㤀於懐矣故¶
　　易名㤀懐録¶
郡閣雅言一卷¶
　　鼂氏曰皇朝潘若同撰太宗時守郡與僚佐話及¶
　　南唐野逸賢哲異事佳言輙䟽之於書凡五十六¶
　　條以資雅言或題曰郡閣雅談書録解題作郡閣¶
　　雜言題贊善大夫潘欲冲撰¶
祕閣閑談五卷¶
<pb:KR2m0009_WYG_216-11b>¶
　　鼂氏曰皇朝呉淑撰記祕閣同僚燕談淑仕南唐¶
　　後隨李煜降丹陽人¶
牧豎閑談三卷¶
　　鼂氏曰皇朝景漁纂十九事景漁蜀人也¶
幕府燕閑録十卷¶
　　鼂氏曰皇朝畢仲詢撰仲詢元豐初嵐州推官纂¶
　　當代怪竒可喜之事為二十門¶
歸田録二卷¶
<pb:KR2m0009_WYG_216-12a>¶
　　陳氏曰歐陽修撰或言公為此録未傳而序先出¶
　　裕陵索之其中本載時事及所經厯見聞不敢以¶
　　進旋為此本而初本竟不復出未知信否公自為¶
　　序略曰歸田録者朝廷之遺事史官之所不記與¶
　　夫士大夫笑談之餘而可録者録之以備閑居之¶
　　覽也又曰唐李肇國史補序云言報應叙鬼神述¶
　　夢卜近帷箔悉去之記事實探物理辨疑惑示勸¶
　　戒採風俗助談笑則書之余之所録大抵以肇為¶
<pb:KR2m0009_WYG_216-12b>¶
　　法而小異於肇者不書人之過惡以謂職非史官¶
　　而掩惡揚善君子之志也覽者詳之¶
歸田後録十卷¶
　　陳氏曰朝請郎廬江朱定國興仲撰熈豐間人竊¶
　　取歐公舊録之名實不相闗也¶
清夜録一卷¶
　　陳氏曰沈括撰¶
續清夜録一卷¶
<pb:KR2m0009_WYG_216-13a>¶
　　陳氏曰王銍性之撰¶
苔川子所記三事一卷¶
　　陳氏曰不知何人三事者勃窣姑王立林果毅皆¶
　　異事也末有韓蟲兒一事是歐陽公所記偶録附¶
　　此¶
補妬記一卷¶
　　鼂氏曰古有妬記久而亡之不知何人輯傳記中¶
　　婦人嚴妬事以補亡¶
<pb:KR2m0009_WYG_216-13b>¶
　　陳氏曰稱京兆王績編不知何時人古有宋虞通之¶
　　妬記等今不傳故補之自商周而下迄五代史傳¶
　　所有妬婦皆載之末及神怪雜説文論等最後有¶
　　治妬二方尤可笑也¶
茅亭客話十卷¶
　　鼂氏曰皇朝黄休復撰茅亭其所居也暇日賔客¶
　　話言及虚無變化謡俗卜筮雖異端而合道㫖屬¶
　　懲勸者皆録之¶
<pb:KR2m0009_WYG_216-14a>¶
　　陳氏曰其所記多蜀事别有成都名畫記葢蜀人¶
　　也¶
褒善録一卷¶
　　鼂氏曰皇朝王蕃撰嘉祐中巴縣簿黄靖國死而¶
　　復蘓道其冥中所見廖生嘗傳之蕃刪取其要為¶
　　此書¶
吉㐫影響録十卷¶
　　鼂氏曰皇朝岑象求編象求熈寜末間居江陵披¶
<pb:KR2m0009_WYG_216-14b>¶
　　閲載籍見善惡報應事輙刪潤而記之間有聞見¶
　　者難於備載亦採摘著於篇¶
勸善録六卷¶
　　鼂氏曰皇朝周明寂元豐中纂道釋神竒禍福之¶
　　效前人為傳記者成一編以戒世¶
勸善録拾遺十五卷¶
　　鼂氏曰不題撰人疑亦明寂所纂僅百事¶
鷄跖集十卷¶
<pb:KR2m0009_WYG_216-15a>¶
　　鼂氏曰未詳撰人所集書傳中𤨏碎佳事分門編¶
　　次之淮南子曰善學者如齊王食鷄必食其跖名¶
　　書之意殆以此¶
二百家事類六十卷¶
　　鼂氏曰分門編古今稗官小説成一書雖曰該博¶
　　但失於大略不題撰人¶
漁樵閑話二卷¶
　　鼂氏曰設漁樵問答及史傳雜事不知何人所為¶
<pb:KR2m0009_WYG_216-15b>¶
青𤨏髙議十八卷¶
　　鼂氏曰不題撰人載皇朝雜事及名士所撰記傳¶
　　然其所書辭意頗鄙淺¶
悦神集一卷¶
　　鼂氏曰不題撰人記滑稽之説唐有邯鄲淳笑林¶
　　此其類也¶
廣卓異記二十卷¶
　　陳氏曰樂史子正撰¶
<pb:KR2m0009_WYG_216-16a>¶
王原叔談録一卷¶
　　陳氏曰翰林學士南京王洙之子録其父所言¶
湘山野録三卷　續三卷¶
　　鼂氏曰皇朝熈寜中呉僧文瑩撰記國朝故事¶
玉壺清話十卷¶
　　鼂氏曰皇朝僧文瑩元豐中撰自序云瑩收國初¶
　　至熈寜中文集數千卷其間神道墓誌行状實録¶
　　奏議之類輯其事成一家言玉壺者其隠居之潭¶
<pb:KR2m0009_WYG_216-16b>¶
　　也¶
延漏録一卷¶
　　陳氏曰不著名氏其間稱伯父郇公知其為章得¶
　　象之姪也後題此書疑章望之作然未敢必望之¶
　　者字表民用郇公廕入官歐陽公為作字説者也¶
　　以宰相嫌遂不仕録中又記皇祐中與滕元發同¶
　　試南廟滕首冠而已被黜籍令非望之亦當時塲¶
　　屋有聲者章氏雋才固多也¶
<pb:KR2m0009_WYG_216-17a>¶
紀聞一卷¶
　　陳氏曰集賢殿修撰李復圭審言撰淑之子也¶
東坡手澤三卷¶
　　陳氏曰今俗本大全集中所謂志林者也¶
艾子一卷¶
　　陳氏曰相傳為東坡作未必然也¶
龍川略志六卷　龍川别志四卷¶
　　鼂氏曰皇朝蘇轍撰轍元符二年夏居循州杜門¶
<pb:KR2m0009_WYG_216-17b>¶
　　閉目追惟平昔使其子逺書之於紙凡四十事其¶
　　秋復記四十七事龍川循州地名¶
古今前定録二卷¶
　　鼂氏曰皇朝尹國均輯經史子集古今之人興衰¶
　　窮逹貴賤貧富死生夀夭與夫一動靜一語黙一¶
　　飲一啄定於前而形於夢兆於卜見於相貌應於¶
　　䜟記者凡一門以為不知命而躁競者之戒至若¶
　　裴度以隂徳而致貴孫亮以隂譴而減齡之類又¶
<pb:KR2m0009_WYG_216-18a>¶
　　别為二門使君子不以天廢人云¶
澠水燕談十卷¶
　　鼂氏曰皇朝王闢紹聖間撰澠水其退居之地也¶
　　闢從仕四方與賢士大夫燕談有可取者輙記之¶
　　久而得三百六十餘事¶
　　陳氏曰澠齊水名左傳有酒如澠闢治平四年進¶
　　士¶
逆旅集¶
<pb:KR2m0009_WYG_216-18b>¶
　　淮海秦觀撰自序曰余閑居有所聞輙書記之既¶
　　盈編軸因次為若干卷題曰逆旅集葢以其智愚¶
　　好醜無所不存彼皆隨至隨往適相遇於一時竟¶
　　亦不能久其留也或曰吾聞君子言欲純事書欲¶
　　純理詳於誌常而略於紀異今子所集雖有先王¶
　　之餘論周孔之遺言而浮屠老子卜醫夢幻神仙¶
　　鬼物之説猥雜於其間是否莫之分也信誕莫之¶
　　質也常者不加詳而異者不加略也無乃與所謂¶
<pb:KR2m0009_WYG_216-19a>¶
　　君子之書言者異乎余笑之曰鳥栖不擇山林惟¶
　　其木而已魚逰不擇江河惟其水而已彼計事而¶
　　處簡物而言切切然去彼取此者縉紳先生之事¶
　　也僕野人也擁腫是師懈怠是習仰不知雅言之¶
　　可愛俯不知俗論之可卑偶有所聞則隨而記之¶
　　耳又安知其純與駁邪然觀今世謂其言是則矍¶
　　然改容謂其言信則適然以喜而終身未嘗信也¶
　　則又安知彼之純不為駁而吾之駁不為純乎且¶
<pb:KR2m0009_WYG_216-19b>¶
　　萬物厯厯同歸一隙衆言喧喧同歸一源吾方與¶
　　之沉與之游欲有取舍而不可得何暇是否信誕¶
　　之擇哉子往矣客去遂以為序¶
傅公嘉話一卷¶
　　鼂氏曰皇朝傅堯俞之子孫記堯俞之言行凡四¶
　　十餘章獻簡堯俞諡也¶
曾公南逰記一卷¶
　　鼂氏曰曾公未詳何人當是公亮之孫也共十二¶
<pb:KR2m0009_WYG_216-20a>¶
　　章記國朝雜事¶
搢紳脞説二十卷¶
　　鼂氏曰皇朝張唐英君房撰君房博學通釋老善¶
　　著書如名臣傳蜀檮杌雲笈七籖行於世者毋慮¶
　　數百卷此書亦詳實¶
稗官志一卷¶
　　鼂氏曰皇朝吕大辨雜記其所聞前言往行¶
倦游雜録八卷¶
<pb:KR2m0009_WYG_216-20b>¶
　　鼂氏曰右皇朝元豐初張師正撰序言倦逰云者¶
　　仕不得志聊書平生見聞将以信於世也自以非¶
　　史官雖書善惡而不敢褒貶¶
東軒筆録十五卷　續録一卷¶
　　鼂氏曰右皇朝魏泰撰襄陽人曽布之婦弟為人¶
　　無行而有口頗為鄉里患苦元祐中紀其少時公¶
　　卿間所聞成此編其所是非多不可信心喜章惇¶
　　數稱其長則大槩已可見又多妄誕姑舉其一如¶
<pb:KR2m0009_WYG_216-21a>¶
　　謂王沂公登甲科劉子儀為翰林學士嘗戯之按¶
　　沂公登科雖在子儀後四年其入翰林沂公反在¶
　　子儀前七年沂公咸平五年登科矛儀天禧三年¶
　　始除學士葢相去二十年其謬至此¶
　　王氏曰魏泰者塲屋不得志喜偽作他人著書如¶
　　志怪集括異志倦游録盡假名武人張師正又不¶
　　能自抑出其姓名作東軒筆録皆用私喜怒誣衊¶
　　前人最後作碧雲騢假作梅堯臣毁及范仲淹而¶
<pb:KR2m0009_WYG_216-21b>¶
　　天下駭然不服矣(詳見碧雲/騢條下)¶
　¶
　¶
　¶
　¶
　¶
　¶
　文獻通考卷二百十六¶
