# -*- mode: mandoku-view; -*-
#+TITLE: 文獻通考
#+DATE: 2015-08-24 22:49:36.951794
#+PROPERTY: ID KR2m0009
#+PROPERTY: BASEEDITION WYG    
#+PROPERTY: JUAN 卷一百九十三 
<pb:KR2m0009_WYG_193-1a>¶
欽定四庫全書¶
　文獻通考卷一百九十三¶
　　鄱　陽　馬　端　臨　貴　與　著¶
　經籍考二十¶
　　史(編年/)¶
漢紀三十卷¶
　　鼂氏曰漢荀悅撰班固作漢書起髙祖終孝平王¶
　　莽之誅十二世二百四十二年為紀表志傳凡八¶
<pb:KR2m0009_WYG_193-1b>¶
　　十餘萬言獻帝以其文繁詔悅舉要撮總通比其¶
　　事列繫年月為紀三十篇凡八萬三千四百三十¶
　　二字辭約事該時稱嘉史¶
　　陳氏曰獻帝詔悅依左氏傳體以為漢紀詔尚書¶
　　給筆札辭約事詳論辨多美其自序曰立典有五¶
　　志焉曰逹道義章法式通古今著功勲表賢能¶
　　巽岩李氏曰某家有寫本一印本一寫本不記其¶
　　時而印本乃天聖間益州市所摹刻者大抵皆差¶
<pb:KR2m0009_WYG_193-2a>¶
　　悞而印本尤甚衍文助語亂布錯置往往不可句¶
　　讀或又增以子注音切並非所當有而近歲江浙¶
　　印本號為曾經校讎其實與天聖市刻相似間用¶
　　班固書竄改悅語而又非固書本文按悅為此紀¶
　　固不出班書然亦時有所刪潤而諫大夫王仁侍¶
　　中王閎諫疏班書皆無之不知悅何從得此也如¶
　　張騫傳贊以所有放哉為有所放焉之類顔師古¶
　　亦嘗辨其誤又不知悅何以云也司馬光編集資¶
<pb:KR2m0009_WYG_193-2b>¶
　　治通鑑書太上皇崩葬及五鳳郊泰畤之月皆舎¶
　　班而從荀蓋以悅修紀時固書猶未訛舛而君蘭¶
　　君簡端瑞興譽寛竟等字猶兩存之疑以傳疑先¶
　　儒蓋慎之也由此觀之古書雖殘缺不倫非證驗¶
　　明白要未可妄下雌黄爾然鄉所謂子注音切可¶
　　削去不疑而演文助語亦當參考班書句讀略加¶
　　是正其他差悞尚或有之固不敢以胸臆定也昔¶
　　人謂校誤書猶風庭掃葉随掃随有詎不信邪自¶
<pb:KR2m0009_WYG_193-3a>¶
　　司馬遷創改春秋記事之體為本紀世家表志列¶
　　傳而班固因之至悅始能復古學者甚重其書袁¶
　　宏干寳以下皆祖述焉事日月年之相繫在史家¶
　　固良法也而傳録歲乆卒未得其眞可為太息者¶
　　矣¶
後漢紀三十卷¶
　　鼂氏曰袁宏彦伯撰宏在晉末為一時文宗以東¶
　　京史籍不倫謝承司馬彪之徒錯謬同異無所取¶
<pb:KR2m0009_WYG_193-3b>¶
　　正唯張璠紀差詳因參摭記傳以損益之比諸家¶
　　號為精密¶
　　陳氏曰宏以後漢書煩穢雜亂撰集為此記¶
晉春秋略二十卷¶
　　鼂氏曰唐秘書省正字杜延業撰自王隠而下諸¶
　　書及諸僭偽傳記皆所詳究而以蕭方等三十國¶
　　春秋刪緝為此書館閣書目作杜光業按唐志亦¶
　　曰延業考新舊史他無所見未詳何時人¶
<pb:KR2m0009_WYG_193-4a>¶
元經薛氏傳十五卷¶
　　鼂氏曰隋王通撰唐薛收傳皇朝阮逸學起晉惠¶
　　帝太熙元年終於陳亡予從兄子逸仕安康嘗得¶
　　其本歸而示四父四父讀至帝問蛙鳴哂其陋曰¶
　　六籍奴婢之言不為過按崇文無其目疑逸依託¶
　　為之¶
　　陳氏曰稱王通撰薛收傳阮逸補并注按河汾王¶
　　氏諸書自中說之外皆唐藝文志所無其傳出阮¶
<pb:KR2m0009_WYG_193-4b>¶
　　逸或云皆逸為作也今考唐神堯諱淵其祖景皇¶
　　諱虎故晉書戴淵石虎皆以字行薛收唐人於傳¶
　　稱戴若思石季龍宜也元經作於隋世太興四年¶
　　亦書曰若思何哉意逸之心勞日拙自不能掩邪¶
　　此書始得於莆田纔三卷止晉成帝後從石林葉¶
　　氏得全本録成之¶
唐歴四十卷¶
　　鼂氏曰唐栁芳撰初肅宗詔芳綴緝吳兢書其叙¶
<pb:KR2m0009_WYG_193-5a>¶
　　天寳後事不倫上元中芳謫黔中㑹髙力士同貶¶
　　因從力士質開元天寳及禁中事識其本末時舊¶
　　史送官不可追刋乃推衍義類倣編年法作此書¶
　　起隋義寧元年迄大歴十三年芳善叙事或譏其¶
　　不立褒貶義例而詳於制度然景迂生亟稱之以¶
　　為通鑑多取焉¶
　　巽岩李氏曰肅宗詔芳與韋述同修吳兢所撰國¶
　　史述先死芳獨奏編興武徳訖乾元而先天以來¶
<pb:KR2m0009_WYG_193-5b>¶
　　芳所筆削多失其當史官病之芳亦自悔及上元¶
　　中坐事徙黔中適與髙力士會貶所因從力士質¶
　　開元天寳及禁中事具識本末念國史已送官不¶
　　可追改乃用編年法别為此書意欲以晚蓋者也¶
　　本朝歐陽修宋祁修唐紀志及傳司馬公修資治¶
　　通鑑掇取四十卷中事幾盡然異聞嘉話尚多遺¶
　　棄芳本書蓋不可少祁傳指芳歴不立褒貶義例¶
　　被諸儒訕譏然祁所贊房杜姚宋等語則皆因芳¶
<pb:KR2m0009_WYG_193-6a>¶
　　之舊云按劉恕謂芳始為此書未成而先傳故世¶
　　多異本今此篇首注起隋義寧元年訖建中三年¶
　　凡百八十五年而所載乃絶於大歴十四年資治¶
　　通鑑往往以唐歴辨證牴牾見於考異者無慮百¶
　　十餘而此皆無之其脫亡又不止此也疑此即恕¶
　　所謂未成而先傳者或後人抄略芳書故不得其¶
　　全倘遂零落至此亦可惜也今以唐諸書參校謬¶
　　誤頗加是正其文或不可知并事應有而無者皆¶
<pb:KR2m0009_WYG_193-6b>¶
　　列卷末更竢考求¶
續唐歴二十二篇¶
　　陳氏曰唐監修國史崔龜從元吉撰起大歴十三¶
　　年春盡元和十五年以續栁芳之書也藝文志載¶
　　韋澳蔣偕李荀張彦遠崔□等撰實大中時¶
大唐統紀四十卷¶
　　陳氏曰唐江南西道觀察判官陳岳撰用荀袁體¶
　　起武徳盡長慶為一百卷今止武后如意非全書¶
<pb:KR2m0009_WYG_193-7a>¶
　　也¶
唐紀四十卷¶
　　巽岩李氏曰故參知政事陳彭年撰彭年在眞宗¶
　　時以博學稱凡朝廷大制作大議論多出其手彭¶
　　年所撰唐紀蓋用編年法次劉明遠新書最號踈¶
　　略故三百年治亂善惡之迹彭年亦多所脫遺其¶
　　後歐陽修宋祁别修紀志表傳及司馬光編集資¶
　　治通鑑行於世則彭年此紀宜無足觀然彭年之¶
<pb:KR2m0009_WYG_193-7b>¶
　　用意亦勤矣猶可與袁干裴元等備一家言而荀¶
　　悅所謂參得失廣視聽者要不可廢也第二卷武¶
　　徳三年闕十月以後事四年闕四月以前事京蜀¶
　　二本一同採劉氏新書補足之乃可讀疑不敢增¶
　　入姑列於後云¶
河洛行年記十卷¶
　　鼂氏曰唐劉仁軌記唐初李密王世充事起大業¶
　　十三年二月迄武徳四年七月秦王擒竇建徳第¶
<pb:KR2m0009_WYG_193-8a>¶
　　九卷述大業都城第十卷載宮館園囿且云煬帝¶
　　還都之詔稱務從節儉觀其宮室窮極綺麗云¶
　　陳氏曰唐志作二十卷¶
五運録十二卷¶
　崇文總目唐曹圭撰起三皇訖隋年世之略¶
通歴十卷¶
　　鼂氏曰唐馬總撰纂太古十七氏中古五帝三王¶
　　及刪取秦漢三國晉十六國宋齊梁陳元魏北齊¶
<pb:KR2m0009_WYG_193-8b>¶
　　後周隋世紀興滅粗述其君賢否取虞世南畧論¶
　　分繫於末以見義焉¶
　　陳氏曰書本十卷止於隋代今書直至五代增五¶
　　卷者後人所續也¶
續通歴十卷¶
　　鼂氏曰荆南孫光憲撰輯唐洎五代事以續馬總¶
　　歴參以黄巢李茂貞劉守光阿保機吳唐閩廣胡¶
　　越兩蜀事迹太祖詔毁其書以所紀多非實也¶
<pb:KR2m0009_WYG_193-9a>¶
帝王鏡略一卷¶
　　鼂氏曰唐劉軻撰自開闢迄唐初帝王世次綴為¶
　　四言以訓童䝉偽蜀馮鑑續之至唐末¶
　　陳氏曰唐志及館閣書目有劉軻帝王歴歌一卷¶
　　疑即此書也¶
唐年補録六十五卷¶
　　陳氏曰後晉起居郎史館修撰鉅鹿賈緯以武宗¶
　　後無實録故為此書終唐末其實補實録之闕也¶
<pb:KR2m0009_WYG_193-9b>¶
　　唯論次多闕誤而事迹粗存亦有補於史氏¶
五代通録六十五卷¶
　　鼂氏曰皇朝范質撰五代實録計三百六十卷質¶
　　刪其煩文摭其妄言以成是書自乾化壬申至梁¶
　　亡十二年間簡牘散亡亦採當時制勅碑碣以補¶
　　其闕¶
運歴圖六卷¶
　　鼂氏曰皇朝龔頴撰起於秦昭王滅周之歲乙巳¶
<pb:KR2m0009_WYG_193-10a>¶
　　止於國朝雍熙丁亥以歴代興亡大事附見於下¶
　　四年獻於朝優詔奬之歐陽公嘗據之考正集古¶
　　目録稱其精博按晉史張軌世襲涼州但稱愍帝¶
　　建興年號其間唯張祚簒竊改建興四十二年為¶
　　和平元年始奉穆帝升平之&KR0203;始末不聞有改元¶
　　事唯頴書載張寔改元曰永安張茂改元曰永元¶
　　張重華曰永樂曰和平張元龍曰太始張天錫曰¶
　　太清張大豫曰鳳凰不知頴何所據而言然或云¶
<pb:KR2m0009_WYG_193-10b>¶
　　出崔鴻十六國春秋鴻書乆不傳於世莫得而考¶
　　焉¶
紀年通譜十二卷¶
　　鼂氏曰皇朝宋庠字公序撰自漢文帝後元戊寅¶
　　止周恭帝顯徳庚申為九篇以本朝建隆之元至¶
　　慶歴辛巳為一篇皆曰統元以甲子貫之有五號¶
　　曰正閏偽賊蠻夷以王莽十九年繫孺子更始以¶
　　接建武東魏十七年附西魏豫王六年天后十五¶
<pb:KR2m0009_WYG_193-11a>¶
　　年繫中宗緒神龍朱梁十六年通濟陰天祐續同¶
　　光捃晉恭帝禪宋之歲對魏明元泰常五年尊北¶
　　降南始主正&KR0203;乃通譜之斷意也别二篇舉字為¶
　　類各以部分曰類元慶歴中上之優詔褒焉公武¶
　　按三國志魏景初元年丁巳當蜀建興十五年次¶
　　年戊午蜀改元延熙訖二十年歲次丁丑明年改¶
　　元景耀今通譜載蜀建興之號止於丙辰凡十四¶
　　年延熙改元在丁巳且復增至二十一年豈别有¶
<pb:KR2m0009_WYG_193-11b>¶
　　所據邪歐陽公集古目録以東魏造石像記證通¶
　　譜武定七年非戊辰蓋自元象以後逓差一歲公¶
　　序聞之以為宜易遂著其事於譜意者編簡浩博¶
　　時有舛誤也¶
　　陳氏曰其書曰正曰閏曰偽曰賊曰蠻夷以正為¶
　　主而附列其左號統元為十卷其二卷曰類元因¶
　　文之同各以彚别¶
編年通載十五卷¶
<pb:KR2m0009_WYG_193-12a>¶
　　鼂氏曰皇朝章衡撰衡觀四部書至古今纂輯運¶
　　歴書十餘家皆淺陋揎釀無足紬繹乃編歴代年¶
　　號貫以甲子始於帝堯訖於國朝治平丁未質之¶
　　經史資以傳記百家之書聖賢勲徳姦雄簒竊及¶
　　蠻夷盗賊凡繫於存亡綱紀之大者無不詳録三¶
　　千四百年且刋正謬誤如史記載舜年虞書不同¶
　　漢紀載魏受漢禪與魏志受禪壇碑各異之類熙¶
　　寧七年表獻之¶
<pb:KR2m0009_WYG_193-12b>¶
　　陳氏曰其族父粢質夫為之序衡嘉祐二年進士¶
　　第一人仕至集賢大學士¶
稽古録二十卷¶
　　鼂氏曰皇朝司馬光君實編起自三皇止皇朝英¶
　　宗治平末至周共和庚申始為編年¶
　　陳氏曰其表云由三晉開閏迄於顯徳之末造臣¶
　　既具之於歴年圖自六合為宋接於熙寧之元臣¶
　　又著之於百官表乃威烈丁丑而上伏羲書契以¶
<pb:KR2m0009_WYG_193-13a>¶
　　來悉從論纂皆有依憑蓋元祐初所上也此書始¶
　　刻於越其後載刻於潭越本歴年圖譜論聚見第¶
　　十六卷蓋因圖之舊也潭本諸論各繫於國亡之¶
　　時故第十六卷惟存總論¶
　　朱子語録曰稽古録一書可備講筵官僚進讀小¶
　　兒讀六經了令讀之亦好末後一表其言如蓍龜¶
　　一一皆驗又曰温公之言桑麻穀粟且如稽古録¶
　　極好看常思量教太子諸王恐通鑑難看且看一¶
<pb:KR2m0009_WYG_193-13b>¶
　　部稽古録有不備者當以通鑑補之温公作此書¶
　　想在忙裏做成元無義例¶
編年紀事十一卷¶
　　鼂氏曰皇朝劉攽因司馬温公所撰編次¶
資治通鑑二百九十四卷　目録三十卷　考異三十¶
卷¶
　　鼂氏曰皇朝治平中司馬光奉詔編集歴代君臣¶
　　事迹許自辟官屬借以館閣書籍在外聽以書局¶
<pb:KR2m0009_WYG_193-14a>¶
　　自随至元豐七年凡十七年始奏御上起戰國下¶
　　終五代凡一千三百六十二年又略舉事目年經¶
　　國緯以備檢閱别為目録参考異同俾歸一途别¶
　　為考異各一篇公自謂精力盡於此書神宗賜名¶
　　資治通鑑御製序以冠其首且以為賢於荀悅云¶
　　公武心好是書學之有年矣見其大抵不采俊偉¶
　　卓異之事如屈原懷沙自沉四皓羽翼儲君嚴光¶
　　足加帝腹姚崇十事開説之類皆削去不録然後¶
<pb:KR2m0009_WYG_193-14b>¶
　　知公忠信有餘蓋陋子長之愛竒也¶
　　陳氏曰初光嘗約戰國至秦二世如左氏體為通¶
　　志八卷以進英宗悅之遂命論次歴代君臣事蹟¶
　　起周威烈王訖於五代目録倣史記年表年經國¶
　　緯用劉羲叟長歴氣&KR0203;而撮新書精要散於其中¶
　　考異参諸家異同正其謬誤而歸於一¶
　　公子康公休告其友鼂說之曰此書成蓋得人焉¶
　　史記前後漢則劉貢父三國歴九朝而隋則劉道¶
<pb:KR2m0009_WYG_193-15a>¶
　　原唐迄五代則范純甫其在正史外楚漢事則司¶
　　馬彪荀悅袁宏南北崔鴻十六國春秋蕭方等三¶
　　十國春秋李延夀南北史太清記亦足採建康實¶
　　録以下無譏焉栁芳唐歴最可喜唐以來禆官野¶
　　史暨百家譜録正集别集墓誌碑碣行狀别傳亦¶
　　不敢忽也茍不先讀正史則資治通鑑果何有邪¶
　　武夷胡氏曰昔聞贈諫大夫陳公言因讀資治通¶
　　鑑然後知司馬文正公之有相業也余自志學以¶
<pb:KR2m0009_WYG_193-15b>¶
　　來渉獵史篇文詞汗漫莫知統紀徒費精神而無¶
　　所得及讀此書編年紀事先後有倫凡君臣治亂¶
　　成敗安危之跡若登乎喬嶽天宇澄清周顧四方¶
　　悉來獻狀雖調元宰物輔相彌綸之業未能窺測¶
　　亦信其為典刑之總㑹矣¶
　　致堂胡氏曰司馬公六任冗官皆以書局自随歲¶
　　月既乆又數應詔上書論新法之害小人欲中傷¶
　　之而光行義無可訾者乃倡為浮言謂書之所以¶
<pb:KR2m0009_WYG_193-16a>¶
　　乆不成緣書局之人利尚方筆墨絹帛及御府果¶
　　餌金錢之賜耳既而承受中貴人隂行檢校乃知¶
　　初雖有此㫖而未嘗請也光於是嚴課程省人事¶
　　促修成書其表有云日力不足繼之以夜簡牘盈¶
　　積浩如淵海其間牴牾不敢自保今讀其書蓋自¶
　　唐及五代采取微冗日月或差良有由也光以議¶
　　論不合辭執政而不居舎大藩而不為甘就冗散¶
　　編集舊史盡願忠之志而憸險細夫顧謂眷戀匪¶
<pb:KR2m0009_WYG_193-16b>¶
　　頒之入孟子曰如使予欲富何為辭十萬而受萬¶
　　乎小人以己臆度君子類皆如是夫編集舊史欲¶
　　人君學者便於觀覽其功不細矣以乆之故尚有¶
　　讒口又况矯世拂俗興復先王之治哉嗚呼悲夫¶
　　髙氏緯略曰公與宋次道書曰某自到洛以來專¶
　　以修資治通鑑為事於今八年僅了得晉宋齊梁¶
　　陳隋六代以來奏御唐文字尤多託范夢得將諸¶
　　書依年月編次為草卷每四丈截為一卷自課三¶
<pb:KR2m0009_WYG_193-17a>¶
　　日刪一卷有事故妨廢則追補自前秋始刪到今¶
　　已二百餘卷至大歴末年耳向後卷數又須倍此¶
　　共計不減六七百卷更須三年方可粗成編又湏¶
　　細刪所存不過數十卷而已其費工如此温公居¶
　　洛十五年故能成此書今學者觀通鑑往往以為¶
　　編年之法然則一事用三四處出處纂成是其為¶
　　功大矣不觀正史精熟未易決通鑑之功績也通¶
　　鑑采正史之外其用雜史諸書凡二百二十二家¶
<pb:KR2m0009_WYG_193-17b>¶
　　容齋洪氏随筆曰司馬公修資治通鑑辟范夢得¶
　　為官屬嘗以手帖論纉述之要大抵欲如左傳叙¶
　　事之體又云凡年號皆以後來者為定如武徳元¶
　　年則從正月便為唐髙祖更不稱隋義寧二年梁¶
　　開平元年正月便不稱唐天祐四年故此書用以¶
　　為法然究其所窮頗有窒而不通之處公意正以¶
　　春秋定公為例於未即位即書正月為其元年然¶
　　昭公以去年十二月薨則次年之事不得復係於¶
<pb:KR2m0009_WYG_193-18a>¶
　　昭故定雖未立自當追書然經文至簡不過一二¶
　　十字一覽可以了解若通鑑則不侔隋煬帝大業¶
　　十三年便以為恭皇帝上直至下卷之末恭帝立¶
　　始改義寧後一卷則為唐髙祖蓋凡渉歴三卷而¶
　　煬帝固存方書其在江都時事明皇後卷之首標¶
　　為肅宗至徳元載至一卷之半方書太子即位代¶
　　宗下卷云上方勵精求治不次用人乃是徳宗也¶
　　莊宗同光四年便係於天成以為明宗而卷内書¶
<pb:KR2m0009_WYG_193-18b>¶
　　命李嗣源討鄴至次卷首莊宗方殂潞王清泰三¶
　　年便標為晉髙祖而卷内書石敬瑭反至卷末始¶
　　為晉天福凡此之類殊費分說此外如晉宋諸胡¶
　　僭國所封建王公及除拜卿相纎悉必書有至二¶
　　百字者又如西秦丞相南川宣公出連乞都卒魏¶
　　都坐大官章安侯封懿天部大人白馬文正公崔¶
　　宏宜都文成王穆觀鎮遠將軍平舒侯燕鳳平昌¶
　　宣王和其奴卒皆無闗於社稷治亂而周勃薨乃¶
<pb:KR2m0009_WYG_193-19a>¶
　　不書及書漢章帝行幸長安進幸槐里岐山又幸¶
　　長平御池陽宫東至髙陵十二月丁亥還宮又乙¶
　　未幸東阿北登太行山至天井闗夏四月乙卯還¶
　　宫又書魏主七月戊子如魚池登青岡原甲午還¶
　　宮八月己亥如彌澤甲寅登牛頭山甲子還宮如¶
　　此行役無歲無之皆可省也¶
　　巽岩李氏曰左丘明傳春秋自隐至成八公凡百¶
　　五十年為十三卷自襄至哀四公凡百五年為十¶
<pb:KR2m0009_WYG_193-19b>¶
　　七卷年近則事詳遠則略理勢固然無足怪者温¶
　　公與范太史議修唐紀初約為八十卷此帖云已¶
　　及百卷既而卒為八十卷刪削之功盛矣卷數細¶
　　事前軰相與平章猶嚴若此則其他肯輕下筆哉¶
　　吁可敬畏也然今以唐紀視漢紀其紙葉蓋多八¶
　　九視周紀滋益多於斯文奚累焉而或者弗察強¶
　　以繁省論文晉張輔遽謂孟堅不及子長孟堅不¶
　　及子長固也豈在文之繁省乎此兒童之見耳¶
<pb:KR2m0009_WYG_193-20a>¶
　　先公曰張新叟言洛陽有資治通鑑草藁盈兩屋¶
　　黄魯直閱數百卷訖無一字草書(見李巽/岩集)此温公¶
　　所謂平生精力盡於此書也如人之不能讀何公¶
　　嘗謂吾此書惟王勝之嘗讀一遍餘人不能數卷¶
　　已倦睡矣公此書歴英宗神宗二世凡十九年而¶
　　書成¶
通鑑舉要歴八十卷¶
　　鼂氏曰皇朝司馬光撰通鑑奏御之明日輔臣亟¶
<pb:KR2m0009_WYG_193-20b>¶
　　請觀焉神宗出而示之每編始末識以睿思殿寳¶
　　章蓋尊寵其書如此公尚患本書浩大故著此¶
　　陳氏曰公患本書浩大難領略而目録無首尾晚¶
　　著是書以絶二累其藁在晁說之以道家紹興初¶
　　謝克家任伯得而上之¶
累代歴年二卷¶
　　陳氏曰司馬光撰即所謂歴年圖也治平初所進¶
　　自威烈王至顯徳本為圖五卷歴代皆有論今本¶
<pb:KR2m0009_WYG_193-21a>¶
　　陳輝晦叔刻於章貢以便觀覽自漢髙帝始¶
　　温公記歴年圖後曰光頃歲讀史患其文繁事廣¶
　　不能得其綱要又諸國分列歲時先後参差不齊¶
　　乃止采共和以來下訖五代略記國家興衰大迹¶
　　集為五圖每圖為五重每重為六十行每行紀一¶
　　年之事其年取一國為主而以朱書他國元年綴¶
　　於其下蓋欲指其元年以推二三四五則從可知¶
　　矣凡一千八百年命曰歴年圖其書雜亂無法聊¶
<pb:KR2m0009_WYG_193-21b>¶
　　以私便於討論不敢布於他人也不意趙君摹刻¶
　　於版傳之蜀人梁山令孟君得其一通以相示始¶
　　光率意為此書茍天下非一統則漫以一國主其¶
　　年固不能辨其正閏而趙君乃易其名曰帝統非¶
　　光志也趙君頗有所增損仍變其卷帙又傳寫多¶
　　脱誤今此淺陋之書既不可掩因刋正使復其舊¶
　　而歸之¶
資治通鑑外紀十卷¶
<pb:KR2m0009_WYG_193-22a>¶
　　鼂氏曰皇朝劉恕撰司馬公作通鑑託始於周威¶
　　烈王命韓魏趙為諸侯下訖五代恕嘗語光曷不¶
　　起上古或堯舜光答以事包春秋不可又以經不¶
　　可續不敢始於獲麟恕意謂闕漏因撰此書起三¶
　　皇五帝止周共和載其世次而已起共和庚申至¶
　　威烈王二十二年丁丑四百三十八年為一編號¶
　　曰外紀猶國語稱春秋外傳也¶
　　陳氏曰司馬公修通鑑辟恕為屬恕嘗謂史記不¶
<pb:KR2m0009_WYG_193-22b>¶
　　及包犧神農今歴代書不及威烈之前欲為前紀¶
　　而本朝為後紀將俟書成請於公㑹病廢絶意後¶
　　乃改前紀為外紀云通鑑書成恕已亡范淳父奏¶
　　恕於此書用力最多援黄鑑梅堯臣例官其子且¶
　　以書賜其家道原父渙凝之家廬山歐公所為賦¶
　　廬山髙者也¶
疑年譜一卷　年略譜一卷(雜年/號附)¶
　　陳氏曰劉恕&KR0103;謂春秋起周平魯隠史記本紀自¶
<pb:KR2m0009_WYG_193-23a>¶
　　軒轅列傳首伯夷年表起共和共和至魯隐其間¶
　　七十一年即與春秋相接矣先儒叙包犧女媧下¶
　　逮三代享國之歲衆說不同懼後人以疑事為信¶
　　書穿鑿滋甚故周厲王以前三千五百一十九年¶
　　為疑年譜而共和以下至元祐壬申一千九百一¶
　　十八年為年略譜大略不取正閏之說而從實紀¶
　　之四夷及冦賊僣紀名號附之於末¶
寳歴歌一卷¶
<pb:KR2m0009_WYG_193-23b>¶
　　鼂氏曰未詳&KR0103;人以開闢太古迄於周世宗正統¶
　　帝王世次諡號成七言韻語一通¶
歴代紀元賦一卷¶
　　鼂氏曰皇朝楊備撰次漢至五代正統年號為賦¶
　　一首又别為宋頌四章¶
通鑑節文六十卷¶
　　鼂氏曰題云温公自抄纂通鑑之要然實非也¶
紹運圖一卷¶
<pb:KR2m0009_WYG_193-24a>¶
　　陳氏曰諸葛深通甫&KR0103;元祐中人亦未詳爵里其¶
　　書頗行於世俗¶
歴代帝王年運詮要十卷¶
　　陳氏曰左朝請大夫朱繪&KR0103;紹興五年序未詳何¶
　　所人¶
歴代紀年十卷¶
　　陳氏曰濟北鼂公邁伯咎&KR0103;詠之之子也嘗為提¶
　　舉常平使者其自為序當紹興七年¶
<pb:KR2m0009_WYG_193-24b>¶
皇王大紀八十卷¶
　　陳氏曰胡宏仁仲&KR0103;述三皇五代至周赧王前二¶
　　卷自&KR0777;古至帝嚳年不可考信姑載其事而已自¶
　　堯以後用皇極經世歴起甲辰始著年紀博采經¶
　　傳時有論說自成一家之言然或取莊周寓言以¶
　　為實及叙邃古之初終於無徴不信云爾¶
經世紀年二卷¶
　　陳氏曰侍講廣漢張栻敬夫&KR0103;用皇極經世譜編¶
<pb:KR2m0009_WYG_193-25a>¶
　　有所發明則著之其言邵氏以數推之去外丙仲¶
　　壬之年乃合於尚書成湯既殁太甲元年之説今¶
　　按孔氏正義正謂班固不見古文謬從史記而章¶
　　衡通載乃云以紀年推之外丙仲壬合於歲次尚¶
　　書殘闕而正義之說誤蓋三代而上帝王歴年逺¶
　　而難考類如此劉道原所謂疑年者也¶
　　南軒張氏自序曰太史遷作十二國世表始紀甲¶
　　子起於成周共和庚申之歲庚申而上則莫紀焉¶
<pb:KR2m0009_WYG_193-25b>¶
　　歴世寖逺其事雜見於諸書靡適折中則亦傳疑¶
　　而已本朝嘉祐中康節邵先生雍出於河南窮往¶
　　知來精極於數作皇極經世書上稽唐堯受命甲¶
　　辰之元為編年譜如去外丙仲壬之紀康節以數¶
　　知之乃合於尚書成湯既沒太甲元年之說成湯¶
　　之後蓋實傳孫孟子所說特以太丁未立而卒方¶
　　是時外丙生二年仲壬生四年耳又正武王伐商¶
　　之年蓋武王嗣位十一年矣故書序稱十有一年¶
<pb:KR2m0009_WYG_193-26a>¶
　　而復稱十有三年者字之誤也是類皆自史遷以¶
　　來傳習之繆一旦使學者曉然得其眞萬世不可¶
　　改者也某不自揆輙因先生之歴考自堯甲辰至¶
　　皇上乾道改元之歲凡三千五百二十有二年列¶
　　為六圖命之曰經世紀年以便觀覽間有鄙見則¶
　　因而明之其大節目有六如孟子謂堯舜三年之¶
　　喪畢舜禹避堯舜之子而天下歸之然後踐天子¶
　　位此乃見帝王奉天命之大㫖其可闇而弗彰故¶
<pb:KR2m0009_WYG_193-26b>¶
　　於甲申書服堯之喪乙酉書踐位之實丙戍書元¶
　　載格于文祖自乙酉至丁巳是踐位三十有三載¶
　　也則書薦禹於天與尚書命禹之辭合自丁巳至¶
　　癸酉是薦禹十有七年也與孟子之說合於禹受¶
　　命之際書法亦然然而書稱舜在位五十載陟方¶
　　乃死則是史官自堯崩之明年通數之耳夏后相¶
　　二十有八載寒浞弑相明年少康始生於有仍氏¶
　　凡四十年而後祀夏配天不失舊物寒浞豈可使¶
<pb:KR2m0009_WYG_193-27a>¶
　　間有夏之統故缺此四十載不書獨書少康出處¶
　　而紀元載於復國之歲以見少康四十年經營宗¶
　　祀絶而復續足以為萬代中興之冠冕(今按張氏/此序成於)¶
　　(乾道間所謂四十年經營中興者蓋以少康/之所歴如此其乆以諷時也然而事情不同)於新¶
　　莽之簒缺其年亦足以表光武之中興也漢吕太¶
　　后稱制既不得係年而所立他人子名為少帝者¶
　　又安得承統故復缺此數年獨書曰吕太后臨朝¶
　　稱制亦范太史祖禹係嗣聖紀年之意也漢獻之¶
<pb:KR2m0009_WYG_193-27b>¶
　　末曹丕雖稱帝而昭烈以正義立於蜀不改漢號¶
　　則漢統烏得為絶故獻帝之後即係昭烈年號書¶
　　曰蜀漢逮後主亡國而始繫魏凡此皆節目之大¶
　　者妄意明微扶正不自知其愚也其他如夏以上¶
　　稱載商稱祀周始稱年皆考之書可見而周書洪¶
　　範獨稱祀者是武王不欲臣箕子尚存商立箕子¶
　　之志也由魏以降南北分裂如元魏北齊後周皆¶
　　夷狄也故統獨係於江南五代迭揉則都中原者¶
<pb:KR2m0009_WYG_193-28a>¶
　　不得不係之¶
　　先公曰愚按張氏本皇極經世書作經世紀年圖¶
　　愚之所述蓋亦本此然嘗疑堯之前標甲子者六¶
　　而不載世代與事迹意者黄帝命大撓作甲子則¶
　　甲子紀年自黄帝始以前無有甲子則亦不可得¶
　　而書也¶
通鑑紀事本末四十二卷¶
　　陳氏曰工部侍郎袁樞機仲&KR0103;樞自太學官分教¶
<pb:KR2m0009_WYG_193-28b>¶
　　嚴陵為此書楊誠齋為之序朱子曰古史之體其¶
　　可見者春秋而已春秋編年通紀以見事之先後¶
　　書則每事别記以具事之首尾意者當時史官既¶
　　以編年紀事至於事之大者則又採合而别記之¶
　　若二典所紀上下百有餘年而武成金縢諸篇其¶
　　所紀載或經數月或歴數年其間豈無異事蓋必¶
　　已具於編年之史而今不復見矣故左氏於春秋¶
　　既依經以作傳復為國語二十餘篇國别事殊或¶
<pb:KR2m0009_WYG_193-29a>¶
　　越數十年而遂其意蓋亦近書體以相錯綜云爾¶
　　然自漢以來為史者一用太史公紀傳之法此意¶
　　固不復講至司馬温公受詔纂述資治通鑑然後¶
　　二千三百六十二年之事編年繫日如指諸掌雖¶
　　托始於三晉之侯而追本其原始於智伯上繫左¶
　　氏之卒章實相授受偉哉書乎自漢以來未始有¶
　　也然一事之首尾或散出於數十百年之間不相¶
　　綴屬讀者病之今建安袁機仲乃以暇日作為此¶
<pb:KR2m0009_WYG_193-29b>¶
　　書以便學者其部居門目始終離合之間又皆曲¶
　　有微意於以錯綜温公之書其亦國語之流矣¶
通鑑綱目五十九卷¶
　　陳氏曰侍講新安朱熹元晦&KR0103;始司馬公通鑑有¶
　　目録舉要其後胡給事安國康侯又脩為舉要補¶
　　遺朱晦翁因别為義例著此書自為之序乾道壬¶
　　辰也大書者為綱分注者為目綱如經目如傳此¶
　　書嘗刋於温陵别其綱謂之提要今板在監中廬¶
<pb:KR2m0009_WYG_193-30a>¶
　　陵所刋則綱目並列不復别也¶
　　朱子自序曰温公通鑑既成又撮其精要之語别¶
　　為目録三十卷并上之晚病本書太詳目録太簡¶
　　更著舉要歴八十卷以適厥中紹興中胡文定公¶
　　因公遺藁修成舉要歴補遺若干卷則其文愈約¶
　　而事愈備矣今輙與同志因兩公四書别為義例¶
　　增損&KR1357;括以就此篇蓋表歲以首年而因年以著¶
　　統大書以提要而分注以備言使夫歲月之乆近¶
<pb:KR2m0009_WYG_193-30b>¶
　　國統之離合辭事之詳略議論之同異通貫曉析¶
　　如指諸掌名曰資治通鑑綱目云¶
　　建炎以來朝野雜記自昔注書首尾多不相照雖¶
　　資治通鑑亦或未免此病大抵編集非出一手故¶
　　也姑以一事論之漢景帝四年中四年皆以冬十¶
　　月日食今通鑑並書於夏秋之後蓋編緝者自本¶
　　志中摘出而不思漢初以十月為歲首故誤係之¶
　　歲末耳近歲吕伯恭最為知古陳君舉最為知今¶
<pb:KR2m0009_WYG_193-31a>¶
　　伯恭親作大事記君舉親作建隆編世號精宻余¶
　　嘗考之皆不免差誤亦随事辨之矣朱文公通鑑¶
　　綱目條貫至善今草本行於世者於唐肅宗朝直¶
　　脫二年之事亦由門人綴緝前後不相顧也又自¶
　　唐武徳八年以後至於天祐之季甲子並差考求¶
　　其故蓋通鑑以歲名書之而文公門人大抵多忽¶
　　史學不熟歲多故有此誤余因諸生有問亦為正¶
　　之矣然則該貫古今亦非可薄之事但不至於喪¶
<pb:KR2m0009_WYG_193-31b>¶
　　志可也¶
國紀五十八卷¶
　　陳氏曰吏部侍郎睢陽徐度敦立&KR0103;丞相處仁擇¶
　　之之子也其書詳畧頗得中而不大行於世鄞學¶
　　有魏邸舊書傳得之¶
續通鑑長編一百六十八卷¶
　　陳氏曰禮部侍郎眉山李燾仁父&KR0103;長編云者司¶
　　馬公之為通鑑也先命其屬叢目叢目既成乃修¶
<pb:KR2m0009_WYG_193-32a>¶
　　長編然後刪之以成書唐長編六百卷今通鑑惟¶
　　八十卷耳燾所上書自言未可謂之通鑑止可謂¶
　　之長編故其書雖繁蕪而不嫌也其卷數雖如此¶
　　而冊數至餘三百蓋逐卷又自分子卷或至十餘¶
續通鑑長編舉要六十八卷¶
　　陳氏曰李燾&KR0103;大畧皆温公舊䂓也¶
　　巽岩李氏進長編奏狀隆興元年知榮州李燾奏¶
　　臣嘗盡力史學於本朝故事尤切欣慕每恨學士¶
<pb:KR2m0009_WYG_193-32b>¶
　　大夫各信所傳不考諸實録正史紛錯難信如建¶
　　隆開寳之禪授涪陵岐魏之遷殁景徳慶歴之盟¶
　　誓曩宵諒祚之叛服嘉祐之立子治平之復辟熙¶
　　寧之更新元祐之圖舊此最大事家自為說臣輙¶
　　發憤討論使衆說咸㑹於一敢先具建隆迄開寳¶
　　十有七年為十有七卷上進¶
　　乾道四年禮部郎官李燾上言臣准朝㫖取臣所¶
　　著續資治通鑑自建隆迄元符令有司繕寫投進¶
<pb:KR2m0009_WYG_193-33a>¶
　　今先次寫到建隆元年至治平四年閏三月五朝¶
　　事迹共一百八卷投進治平以後文字增多容臣¶
　　更加整齊節次投進臣竊聞司馬光之作資治通¶
　　鑑也先使其寮採摭異聞以年月日為叢目叢目¶
　　既成乃修長編唐三百年范祖禹實掌之光謂祖¶
　　禹長編寧失於繁無失於畧今唐紀取祖禹之六¶
　　百卷刪為八十卷是也臣今所纂集義例悉用光¶
　　所創立錯綜詮次皆有依憑顧臣此書詎可便謂¶
<pb:KR2m0009_WYG_193-33b>¶
　　續資治通鑑姑謂續資治通鑑長編可也旁采異¶
　　聞補實録正史之闕畧参求真是破巧說偽辨之¶
　　紛紜益以昭明祖宗之豐功盛徳區區小忠或在可¶
　　録所有續資治通鑑長編一百八卷随表上進¶
　　淳熙元年知瀘州李燾上言臣先次投進續資治¶
　　通鑑長編自建隆迄治平今欲纂輯治平以後至¶
　　中興以前六十年事迹庶幾一祖八宗之豐功盛¶
　　徳粲然具存無所闕遺顧此六十年事於實録正¶
<pb:KR2m0009_WYG_193-34a>¶
　　史外頗多所增益首尾略究端緒合為長編凡六¶
　　十年年為一卷以字之繁略又均分之總為二百¶
　　八十卷然熙豐祐聖符靖崇觀和康之大廢置大¶
　　征伐闗天下之大利害者其事跡比治平以前特¶
　　異寧失之繁無失之畧必湏睿明稱制臨決如兩¶
　　漢宣章故事無使各自為說乃可傳信無窮¶
　　淳熙九年知遂寧府李燾上言臣累次進所為續¶
　　資治通鑑長編今重别寫進共九百八十卷計六¶
<pb:KR2m0009_WYG_193-34b>¶
　　百四冊其修換事總為目一十卷又緣一百六十¶
　　八年之事分散為九百八十卷之間文字繁多本¶
　　末頗難立見畧存梗槩庶易檢㝷今創為建隆至¶
　　靖康舉要六十八卷并卷總目共五卷已上四種¶
　　通計一千六十三卷六百八十七冊投進者紀一¶
　　祖八宗之盛徳至善義寜止於百篇聚九朝三世¶
　　之各見殊聞事或傳於兩說惟折諸聖廼得其真¶
　　臣網羅收拾垂四十年綴葺穿聮踰一千卷牴牾¶
<pb:KR2m0009_WYG_193-35a>¶
　　何敢自保精力幾盡此書非仰託大君之品題懼¶
　　難逃乎衆人之指目漢孝宣稱制決疑故事最髙¶
　　於甘露我神考錫名冠序治鑑莫毁於元符豫席¶
　　恩言比迹先正臣死且不朽乾道六年奉㫖降付¶
　　續資治通鑑長編一百七十六冊祕書省令依通¶
　　鑑紙様繕寫進納¶
　　水心葉氏曰李氏續通鑑春秋之後纔有此書自¶
　　史法壊譜牒絶百家異傳與詩書春秋並行而漢¶
<pb:KR2m0009_WYG_193-35b>¶
　　至五季事多在記後史官常狼狽收拾僅能成篇¶
　　嗚呼其何以信天下也通鑑雖幸復古然由千有¶
　　餘歲之後追戰國秦漢之前則遠矣疑詞誤說流¶
　　於人心乆矣方將鉤索質驗貫殊析同力誠勞而¶
　　勢難一矣及公據變復之㑹乗歲月之存斷自本¶
　　朝凡實録正史官文書無不是正就一律也而又¶
　　家録野記旁互参審毫髪不使遁逸邪正心跡随¶
　　卷較然夫孔子之所以正時月日必取於春秋者¶
<pb:KR2m0009_WYG_193-36a>¶
　　近而其書具也今惟續通鑑為然爾故余謂春秋¶
　　之後纔有此書信之所聚也雖然公終不敢自成¶
　　書第使至約出於至詳至簡成於至繁以待後人¶
　　而已¶
　　先公曰李文定公纂本朝長編自紹興隆興乾道¶
　　淳熙節次上進收拾舊事垂四十年是長編一百¶
　　六十八年之書以四十年而成¶
九朝通畧一百六十八卷¶
<pb:KR2m0009_WYG_193-36b>¶
　　陳氏曰起居郎建安熊克子復&KR0103;¶
中興小歴四十一卷¶
　　陳氏曰熊克&KR0103;克之為書往往疏略多牴牾不稱¶
　　良史¶
中興遺史六十卷¶
　　陳氏曰從義郎趙甡之&KR0103;慶元中上進其書大抵¶
　　記軍中事為詳而朝政則甚略意必當時游士往¶
　　來邉陲出入幕府者之所為及觀其記張浚攻濠¶
<pb:KR2m0009_WYG_193-37a>¶
　　州一段自稱姓名曰開封張鑑然則此書鑑為之¶
　　而甡之竊以為已有也或曰鑑即甡之婦翁未知¶
　　信否¶
丁未録二百卷¶
　　陳氏曰左修職郎昭武李丙&KR0103;自治平丁未王安¶
　　石初召用迄於靖康童貫之誅故以丁未名之每¶
　　事皆全載制詔章疏甚詳¶
思陵大事記三十六卷　阜陵大事記二卷¶
<pb:KR2m0009_WYG_193-37b>¶
　　陳氏曰李燾&KR0103;¶
建炎以來繫年要記二百卷¶
　　陳氏曰工部侍郎陵陽李心傳微之&KR0103;蓋與李巽¶
　　岩長編相續亦嘗自隆興後相繼為之㑹蜀亂散¶
　　失不可復得¶
大事記十二卷　解題十二卷　通釋一卷¶
　　陳氏曰著作郎東萊吕祖謙伯恭&KR0103;自敬王三十¶
　　九年以下采左氏傳歴代史皇極經世通鑑稽古¶
<pb:KR2m0009_WYG_193-38a>¶
　　録輯而廣之雖上接獲麟而書法則視太史公所¶
　　録不盡用䇿書凡例解題者畧具本末或附以己¶
　　意多所發明通釋者經典綱要孔孟格言以及歴¶
　　代名儒大議論初意欲起春秋接於五代僅及漢¶
　　武征和三年而止東萊年方強仕而得末疾平生¶
　　論著大抵經始而未及成如讀詩記書說是己是¶
　　書之作當淳熙七年又二年而沒使天假之年所¶
　　傳於世者寧止是哉¶
<pb:KR2m0009_WYG_193-38b>¶
　　朱子曰伯恭大事記甚精宻古今蓋未有此書若¶
　　能續而成之豈非美事但讀書本自不多加以衰¶
　　老昏憊豈復能辦此事世間英俊如林要必有能¶
　　為之者但恐其所經世之意未離乎功利術數之¶
　　間則非筆削之本意耳(答詹/師書)語録伯恭大事記辨¶
　　司馬遷班固異同處最好大抵謙不敢任作書之¶
　　意故左傳通鑑已載者不復載其載者皆左傳通¶
　　鑑所無者耳有大纎巧處如指公孫𢎞張湯姦狡¶
<pb:KR2m0009_WYG_193-39a>¶
　　處皆說得羞愧人伯恭少時被人說他不曉事故¶
　　其論事多指出人之情偽云我亦知得他有此意¶
　　東萊大事記時已自感疾了一日做一年若不死¶
　　自漢武到五代只千年三年自可了此文字解題¶
　　煞有工夫只一句要包括一段意思¶
建隆編一卷¶
　　陳氏曰陳傅良&KR0103;蓋長編太祖一朝節畧也随事¶
　　考訂併及累朝之始末慶元初在經筵上¶
<pb:KR2m0009_WYG_193-39b>¶
　　止齋自序曰本朝國書有日歴有寳録有正史有¶
　　㑹要有勅令有御集又有司專行指揮典故之類¶
　　三朝以上又有寳訓而百家小說私史與大夫行¶
　　狀誌銘之類不可勝記自李燾作續通鑑起建隆¶
　　元年盡靖康元年而一代之書萃見於此可謂備¶
　　矣然篇帙浩繁文字重併未為成書難以觀覧今¶
　　畧依漢司馬遷年表大事記温公司馬光稽古録¶
　　與燾舉要撮取其要繫以年月其上譜將相大臣¶
<pb:KR2m0009_WYG_193-40a>¶
　　除罷而記其政事因革於下方夫學之為王事非¶
　　若書生務多而求博雖章句言語皆不忍捨也誠¶
　　能考大臣之除罷而識君子小人進退消長之際¶
　　考政事之因革而識取士養民治軍理財之方其¶
　　後治亂成敗效出於此斯足以成孝敬廣聰明矣¶
　　故今所節畧通鑑如羣臣奏疏與其他年行與一¶
　　時誥令出於代言之臣茍非闗於當年治道之大¶
　　端即不抄録或見於他書實係治體不可不聞而¶
<pb:KR2m0009_WYG_193-40b>¶
　　通鑑偶遺即據某書添入至於通鑑登載萬一有¶
　　小小遺誤亦畧附著其説於下若夫列聖深仁厚¶
　　澤垂裕後人傳之萬世尤當循守者必為之論但¶
　　存本指不加文采深有冀於省察也¶
讀書譜一卷¶
　　陳氏曰陳傳良&KR0103;自伏羲迄春秋終於書詩春秋¶
　　諸經考世代而附著之共和而下始有年數¶
紀年統論一卷　紀年備遺一百卷¶
<pb:KR2m0009_WYG_193-41a>¶
　　陳氏曰永嘉朱黼文昭&KR0103;從陳止齋學嘗著紀年¶
　　備遺起陶唐終顯徳為百卷蓋亦本通鑑稽古録¶
　　而擷其中論正統者為統紀論¶
　　水心葉氏序曰平陽朱黼因通鑑稽古録章别論¶
　　者始堯舜迄五代三千餘篇述吕武王莽曹丕朱¶
　　温皆削其紀年以從正統曰吾為書之志也書法¶
　　無大於此矣報讐明恥貴夏賤夷其次也凡民人¶
　　家國之用制度等威之異皆為說以處之衆言之¶
<pb:KR2m0009_WYG_193-41b>¶
　　淆亂則折而一之訛謬之相承則釐而正之南北¶
　　華戎之離合爭奪之碎人所厭簡亦備論之該括¶
　　既多而條目衆矣所以存世次觀興廢本經訓原¶
　　事實芟理蕪蔓顯發精隐扶樹正義蒐舉墜逸不¶
　　以華為辨不以意為覺無偏駮之說無新特之論¶
　　反而約之知其能費而隐也時而措之知其能典¶
　　而當也嗚呼此豈非學者之所當盡其心歟¶
皇朝編年舉要三十卷　備要三十卷　中興編年舉¶
<pb:KR2m0009_WYG_193-42a>¶
要十四卷　備要十四卷¶
　　陳氏曰太學生莆田陳均平甫&KR0103;均丞相俊卿之¶
　　從孫端平初有言於朝者下福州取其書由是得¶
　　初品官大抵依倣朱氏通鑑綱目舉要者綱也備¶
　　要者目也然去取無法詳畧失中未為善書¶
續稽古録一卷¶
　　陳氏曰祕書丞歴陽龔頥正養正&KR0103;以續司馬光¶
　　前録而序述繁醸其記紹熙甲寅事歸功於韓侂¶
<pb:KR2m0009_WYG_193-42b>¶
　　胄頥正本名惇頥避諱改焉嘗&KR0103;元祐黨籍譜得¶
　　官韓氏用事時賜出身入館¶
歴代帝王纂要譜括二卷¶
　　陳氏曰餘姚孫應符仲潜&KR0103;蓋紹運圖之詳者也¶
　¶
　¶
　¶
　文獻通考卷一百九十三¶
