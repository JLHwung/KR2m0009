# -*- mode: mandoku-view; -*-
#+TITLE: 文獻通考
#+DATE: 2015-08-24 22:49:35.330791
#+PROPERTY: ID KR2m0009
#+PROPERTY: BASEEDITION WYG    
#+PROPERTY: JUAN 卷一百三十五
<pb:KR2m0009_WYG_135-1a>¶
欽定四庫全書¶
　文獻通考卷一百三十五¶
　　鄱　陽　馬　端　　臨　貴　與　　著¶
　樂考八¶
　　石之屬(雅部/)¶
　　陳氏樂書曰石之為物堅實而不動其卦則乾其¶
　　時則秋冬之交其方則西北之維其風不周其聲¶
　　尚角其音則辨立冬之氣也先王作樂擊之以為¶
<pb:KR2m0009_WYG_135-1b>¶
　　磬之屬焉盖金石之樂其聲未嘗不相應荘子曰¶
　　金石有聲不考不鳴國語曰金石以動之唐李真¶
　　以車鐸而得徴音之石則其相應可知三代之樂¶
　　既壊於秦漢漢至成帝尚未有金石之樂及晉武¶
　　破苻堅之後而四廂金石始備焉後世復以泗濱¶
　　石其聲下而不和而以華原所出者易之信乎審¶
　　一以定和難哉¶
磬　周禮冬官磬氏為磬倨句一矩有半(必先度一矩/為句一矩為)¶
<pb:KR2m0009_WYG_135-2a>¶
(股而求其弦既而以一矩有半觸其弦則磬之倨句也/磬之制有大小此&KR1421;矩以定倨句非用其度耳倨音據)¶
(句沈音鉤註同矩/如字先度待洛反)其博為一(博謂股博/也廣也)股為二鼓為三¶
參分其股博去一以為鼓博参分其鼓博以其一為之¶
厚(鄭司農云股磬之上大者鼓其下小者所當擊者也/康成謂股外面鼓内面也&KR1421;令磬股廣四寸半者股)¶
(長九寸也鼓廣三寸長/尺三寸半者厚一寸也)已上則摩其旁(鄭司農云磬聲/大上則摩鑢其)¶
(旁康成謂大上聲清也薄而廣則濁已上時/掌反註同大音泰摩他賀反下同鑢音慮)已下則摩¶
其耑(大下聲濁也短而厚則清耑/音端劉又音穿夲或作端)¶
宋明道製新樂特磬十二黄鍾大呂股長二尺博一尺¶
<pb:KR2m0009_WYG_135-2b>¶
鼓三尺博六寸九分寸之六弦三尺七寸五分太蔟以¶
下股長尺八寸博九寸鼓二尺七寸博六寸弦三尺三¶
寸七分半其聲各中夲律黄鍾厚二寸一分大呂以下¶
第加其厚至應鍾厚三寸五分詔以其圖送中書議者¶
以為磬氏為磬倨句一矩有半博為一股為二鼓為三¶
参分其股博去其一以為鼓博参分其鼓博以其一為¶
之厚今磬無薄厚無長短非也　元祜初范鎮上樂議¶
曰臣所造編磬皆以周官磬氏為法若黄鍾股之博四¶
<pb:KR2m0009_WYG_135-3a>¶
寸五分股九寸鼓一尺三寸五分鼓之博三寸而其厚¶
一寸其弦一尺三寸五分十二磬各以其律之長而三¶
分損益之如此其率也今之十二磬長短厚薄皆不以¶
律而欲求其聲不亦逺乎鐘有齊也磬石也天成之物¶
也以其律為之長短厚薄而其聲和此出於自然而聖¶
人者能知之取以為法後世其可不考正乎考正而非¶
是則不為法矣特磬則四倍其法而為之國朝祀天地¶
宗廟及大朝會宫架内止設鏄鐘惟后廟乃用特磬非¶
<pb:KR2m0009_WYG_135-3b>¶
也今已升祔后廟特磬遂為無用之樂臣欲乞凡宫架¶
内於鎛鐘後各加特磬貴乎金石之聲小大相應¶
　　陳氏樂書曰古之為磬尚象以制器豈貴夫石哉¶
　　尚聲以盡意而已鍾圎中規磬方中矩則倨句一¶
　　矩有半觸其弦也其博為一股博一律也股為二¶
　　後長二律也鼓為三前長三律也股非所擊也短¶
　　而博鼓其所擊也長而狭鄭司農云股磬之上大¶
　　者鼓其下小者康成云股外面鼓内面則擊者為¶
<pb:KR2m0009_WYG_135-4a>¶
　　前而在内不擊者為後而在外内者在下外者在¶
　　上其大小長短雖殊而其厚均也黄鍾之磬股鼓¶
　　皆厚二寸則餘磬可推矣史傳論造磬者多矣或¶
　　謂黄帝使伶倫為之或謂堯使母勾氏為之或謂¶
　　叔為之以明堂位考之叔之離磬則特縣之磬然¶
　　則非特縣之磬未必非母勾氏伶倫所造也曲禮¶
　　言立則磬折垂佩考工記言磬折以三五則磬取¶
　　屈折之義也先儒謂磬之為言勁也豈因屈折然¶
<pb:KR2m0009_WYG_135-4b>¶
　　邪¶
　　又曰小華之山其隂多磬鳥危之山其陽多磬髙¶
　　山涇水出焉其中多磬則磬石所自固雖不一要¶
　　之一適隂陽之和者泗濵所貢浮磬而已盖取其¶
　　土少而水多其聲和且潤也然其制造之法倨句¶
　　一矩有半外之為股内之為鼓其薄厚莫不有數¶
　　存於其間已上則摩其旁而失之太清已下則摩¶
　　其端而失之太濁要之一適清濁之中者薄以廣¶
<pb:KR2m0009_WYG_135-5a>¶
　　且厚而已有虞氏命䕫典樂擊石拊石至於百獸¶
　　率舞庶尹允諧者由此其夲也盖八卦以乾為君¶
　　八音以磬為主故磬之為器其音石其卦乾乾位¶
　　西北而夭屈之以為無有曲折之形焉所以立辨¶
　　也故方有西有北時有秋有冬物有金有玉分有¶
　　貴有賤位有上有下而親踈長幼之理皆辨於此¶
　　矣古人論磬嘗謂有貴賤焉有親踈焉有長幼焉¶
　　三者行然後王道得王道得然後萬物成天下樂¶
<pb:KR2m0009_WYG_135-5b>¶
　　之故在廟朝聞之君臣莫不和敬在閨門聞之父¶
　　子莫不和親在族黨聞之長㓜莫不和順夫以一¶
　　器之成而功化之敏如此則磬之所尚豈在夫石¶
　　㢤存乎聲而已然擊石拊石堂上之樂也百獸率¶
　　舞堂下之治也堂上之樂足以兼堂下之治堂下¶
　　之樂不足以兼堂上之治故昔王阜為重泉令擊¶
　　磬而鸞舞則䕫之擊磬而獸舞豈無是理㢤唐天¶
　　寳中廢泗濱磬而以華原石代之卒致祿山之禍¶
<pb:KR2m0009_WYG_135-6a>¶
　　元白賦詩以譏之誠有意於去鄭存雅矣自時而¶
　　後有取華陽響石為七縣焉豈亦得泗濱浮磬之¶
　　遺乎徐景安謂浮磬擊有五音以七音言之非也¶
　　(秦刻嶧山以頌徳曰刻此/樂石盖嶧山近泗水故也)¶
玉磬　天球¶
　　陳氏樂書曰春秋之時齊侯以玉磬賂晉師止兵¶
　　臧文仲以玉磬如齊告糴禮記郊特牲言諸侯宫¶
　　架而擊玉磬眀堂位言四代樂器而拊搏玉磬則¶
<pb:KR2m0009_WYG_135-6b>¶
　　玉之於石類也玉磬則出乎其類矣書言天球在¶
　　東序詩言受小球大球盖物之羙者莫如玉而球¶
　　又玉之羙出於自然者也先王樂天以保天下因¶
　　天球以為磬以其為堂上首樂之器其聲清徹有¶
　　隆而無殺衆聲所求而依之者也商頌曰依我磬¶
　　聲夲諸此歟吕氏春秋言堯命䕫鳴球以象上帝¶
　　玉磬之音傳言金石有聲不考不鳴禮言玉之清¶
　　越以長樂也由是觀之鳴球之樂雖出於所考要¶
<pb:KR2m0009_WYG_135-7a>¶
　　之其聲清越以長無量於羽屬鱗屬之鳴也梓人¶
　　為筍簴取羽屬清揚而逺聞者以為磬簴故擊其¶
　　所縣而由是簴鳴取鱗屬以為筍且其匪色必似¶
　　鳴矣然則謂之鳴球非若瀛州青石之磬不擊而¶
　　自鳴也其鳴也因䕫而已漢武帝建招仙靈閣於¶
　　甘泉西上有浮金輕玉之磬非古制也其武帝之¶
　　侈心乎晉賀循奏登歌之簴采玉以造磬隋蘓䕫¶
　　妙達音律造玉磬獻於齊唐制宗廟殿庭用玉磬¶
<pb:KR2m0009_WYG_135-7b>¶
　　則玉磬堂上之樂登歌用焉書言搏拊琴瑟以詠¶
　　而以鳴球為先義可見矣(通禮義纂曰晉賀循修/奏登歌之簴采玉造小)¶
　　(磬宗廟殿用玉郊丘用石夲去堂上樂以歌故名/歌鐘磬唐制設歌磬於壇上之西歌鐘於東近南)¶
　　(北向至匏竹/立於壇下)國語曰籧篨蒙璆漢樂章曰軒朱璆¶
　　磬盖璆與球同而字異其實一也(洽聞記曰隋文/帝開皇十四年)¶
　　(於翟泉獲玉磬十四垂之於庭有二神人撃之其/聲絶妙國史纂異曰潤州得十二玉磬以獻張率)¶
　　(䖍叩其一曰晉某嵗所造開天傳信記曰太真妃/最善擊磬搏拊之音明皇令采藍田綠玉為磬尚)¶
　　(方造簨簴流蘓之屬皆令鈿珠翠珍怪之物襍餙/之又鑄二金獅子以為趺其他綵繪縟麗製作精)¶
<pb:KR2m0009_WYG_135-8a>¶
　　(妙一時無比也由是觀之玉磬十二古之制也益/之為十四後世倍七音之失也至於飾以金珠珍)¶
　　(怪趺以金獅騰攫其唐明皇之/侈心乎不為有道之主所取也)¶
編磬　離磬(毊/)¶
　　陳氏樂書曰磬之為器昔人謂之樂石立秋之音¶
　　夷則之氣也盖其用編之則襍而小離之則特而¶
　　大叔之離磬則専簴之特磬非十二器之編磬也¶
　　古之為鐘以十有二聲為之齊量其為磬非有齊¶
　　量也因玉石自然以十有二律為之數度而已爾¶
<pb:KR2m0009_WYG_135-8b>¶
　　雅大磬謂之毊徒鼓磬謂之寋周官磬師掌敎擊¶
　　磬擊編鐘言編鐘於磬師則知有編磬矣爾雅言¶
　　大以見小磬師言鐘以見磬大則特縣小則編縣¶
　　儀禮鼗倚於頌磬西紘則所謂紘者其編磬之繩¶
　　歟小胥凡縣鐘磬半為堵全為肆鄭康成釋之謂¶
　　編縣之十六枚同在一簴謂之堵鐘磬各一堵謂¶
　　之肆禮圗取其倍八音之數而因之是不知鐘磬¶
　　特八音之二者爾謂之取其數可乎典同凡為樂¶
<pb:KR2m0009_WYG_135-9a>¶
　　器以十有二律為之數度以十有二聲為之齊量¶
　　則編鐘編磬不過十二爾謂之十六可乎嘗讀漢¶
　　書成帝時於犍為水濱得石磬十六未必非成帝¶
　　之前工師附益四清而為之非古制也康成之說¶
　　得非因此而遂誤歟古有大架二十四枚同一簨¶
　　簴通十二律正倍之聲亦庶乎古也(郭璞曰毊音/囂以玉飾之)¶
　　宋朝元豐中施用李照編鐘阮逸編磬仍下王朴¶
　　樂二律以冩中和之聲可謂近古矣然補注四聲¶
<pb:KR2m0009_WYG_135-9b>¶
　　以足十六律非先王之制也¶
笙磬　頌磬(歌磬/)¶
　　陳氏樂書大射之儀樂之宿縣於阼階東笙磬西¶
　　面西階之西頌磬東面盖應笙之磬謂之笙磬應¶
　　歌之磬謂之頌磬笙磬位乎阼階之東而面西以¶
　　笙出於東方震音象萬物之生也頌磬位乎西階¶
　　之西而面東以頌出於歌聲而聲出於面言之方¶
　　也鄉飲酒之禮笙入堂下磬南北面立鄉射之禮¶
<pb:KR2m0009_WYG_135-10a>¶
　　笙入立於縣中西面盖笙磬在東而面西頌磬在¶
　　西而面東笙入立於縣中之南而面北故頌磬歌¶
　　於西是南鄉北鄉以西方為上所以貴人聲也笙¶
　　磬吹於東是以東方為下所以賤匏竹也大射鼗¶
　　倚於頌磬西紘頌磬在西而有紘是編磬在西而¶
　　以頌磬名之特磬在東而以笙磬名之周官眡瞭¶
　　掌凡樂事播鼗擊頌磬掌太師之縣則頌磬編磬¶
　　也笙磬特磬也縣則又兼編與特言之然言笙磬¶
<pb:KR2m0009_WYG_135-10b>¶
　　繼之以鐘鎛應笙之鐘鎛也笙師共笙鐘之樂是¶
　　以言頌磬繼之以鐘鎛應歌之鐘鎛也左傳歌鐘¶
　　二肆是已詩言笙磬同音書言笙鏞以間大鐘謂¶
　　之鏞則笙鏞特縣之鐘也以笙鏞為特縣之鐘則¶
　　笙磬為特縣之磬眀矣盖笙震音磬乾音其音皆¶
　　陽鏞兑音其音則隂是笙磬異器而同音笙鏞異¶
　　音而同和然則特磬特鐘編鐘編磬皆各堵而同¶
　　肆鎛則随之而已大夫判縣天子倍之而為宮士¶
<pb:KR2m0009_WYG_135-11a>¶
　　去天子之三而為特諸侯倍士之二為軒名位不¶
　　同樂亦異數故也唐之歌磬編縣十六同一簨簴¶
　　合二八之聲郊祀設於壇上宗廟設於堂上皆次¶
　　歌鐘之西節登歌之句非不合周之頌磬也然不¶
　　知編縣十六同一簨簴鄭康成之說非先王之制¶
　　也¶
寋　徒鼓鐘謂之修徒擊磬謂之寋唐禮書先蠶降神¶
宫縣之樂不用鎛鐘以十二大磬代之與房中之樂同¶
<pb:KR2m0009_WYG_135-11b>¶
設非先王之制也¶
　　石之屬(胡部/)¶
編磬(十六/枚)　唐西涼部之樂非特有編鐘亦有編磬段¶
安節樂府雜錄論之詳矣以西涼方響推之一架用十¶
六枚則其編鐘編磬亦不過十六耳¶
　　石之屬(俗部/)¶
編磬(上毎簴二十四枚中毎簴/十六枚下毎簴十四枚)　編磬二十八之說始¶
於漢之鄭康成非古制也大架所用二十四枚應十二¶
<pb:KR2m0009_WYG_135-12a>¶
律倍聲唐李冲所傳也小架所用十四枚通黄鍾一均¶
上倍之大周正樂所出也二八之制其失自乎四清二¶
七之制其失自乎二變上不失之四清下不失之二變¶
其為李冲所傅者乎樂苑曰堂上磬十四枚下七枚具¶
黄鍾一均聲上七枚倍也非徒不知去二變以協律亦¶
不知堂上特設黄鍾一以上拊之制也¶
石鼓　傳稱八方之荒有石鼓焉蒙之以皮其音如雷¶
零陵有鳴石二其状似鼓亦謂之石鼓磬之類也晉時¶
<pb:KR2m0009_WYG_135-12b>¶
吳郡臨平有石鼓出焉考之無聲張華謂武帝曰可取¶
蜀中桐材刻作魚形扣之卒如其言聲聞數里郭縁生¶
述征記曰逢山祠有石人石鼓臨海記曰白鶴山有石¶
鼓如金石之響後秦記曰天水冀地石鼓鳴野羣雉皆¶
雊齊地記曰城東祠山有石鼓将有㓂難則鳴所以豫¶
警備也吳興記曰長城有夏架山石鼓盤石為足聲如¶
金鼓鳴則三吴有兵矣郡國志吳王離宫在石鼓山南¶
有石鼓要之皆感應異器鼓鳴即兵起非樂器之常也¶
<pb:KR2m0009_WYG_135-13a>¶
玉鼓　春秋孔演圖有人金卯興於豐擊玉鼓駕六龍¶
然則鼓盖有以玉為之者矣¶
石鐘　武昌記鐘䑓山有一石鐘或時鳴響逺邇聞之¶
故名鐘臺裴子野宋畧曰永嘉元年鐘山洪水有鐘自¶
山流出時人因以名之¶
玉律　黄帝作律以玉為管長尺六孔為十二音晉武¶
帝時汲冢亦獲玉律故古法物有七品而姑洗中呂玉¶
律居二焉尚書中候曰用玉為律以候之東漢以玉律¶
<pb:KR2m0009_WYG_135-13b>¶
十二候氣於殿中以竹律六十侯氣於靈臺以十二律¶
侯氣先王之法也以六十律侯之豈因京房之陋歟王¶
子年拾遺亦謂延吹玉律而天神俱降其言迂誕¶
玉琯　黄帝之時西王母獻昭華玉琯然則下管盖有¶
以玉為之者矣¶
玉笙　漢奚景及說文曰舜祠下得笙白玉管則古人¶
盖有以玉為笙¶
紫玉簫　白玉簫　唐咸寧中張毅冢中得紫玉簫古¶
<pb:KR2m0009_WYG_135-14a>¶
有紫玉簫曲是也明皇天寳中安祿山自范陽入覲獻¶
白玉簫管數百陳於棃園則玉簫之器盖不始於古矣¶
玉琴　吳均續齊諧記述王彦伯善鼓琴嘗至吳郵亭¶
維舟中渚秉燭理琴見一女子坐東床取琴調之似琴¶
而非聲甚哀雅類今之登歌乃椘明光曲也唯嵇叔夜¶
能為此聲彦伯請受之女更為彈遅眀女取錦繡䓁物¶
贈别彦伯以玉琴答之而去則古人固有以玉為琴者¶
矣¶
<pb:KR2m0009_WYG_135-14b>¶
玉笛　梁州記咸寕中有盗竊發張駿冢得白玉笛唐¶
天寳中明皇命紅桃歌貴妃梁州曲親御玉笛為之倚¶
曲則玉之為樂器非特可為笙簫亦可為笛矣今士夫¶
之家往往有之(開天傳信記載唐明皇嘗坐朝時以手/指上下按其腹朝退髙力士進奏曰陛)¶
(下向来數以手指按其腹豈非聖體小不安邪眀皇曰/非也吾昨夜夣逰月宫諸仙娱余以上清之樂流亮清)¶
(越殆非人所聞也酣醉乆之合奏諸樂以送吾歸其曲/凄椘動人杳杳故耳吾以玉笛尋之盡得之矣坐朝之)¶
(際慮物遺亡故懐玉笛時手指上下尋之非不安也力/士再拜賀曰非常之事也願陛下為臣一奏之因為之)¶
(奏其音寥寥然不可名也力士又再拜且請其名明皇/笑曰此曲名紫雲廻遂載於樂章今太常刻石在焉)¶
<pb:KR2m0009_WYG_135-15a>¶
瑶簴(如衣/架)　詞曰簫鐘兮瑶簴然則瑶玉以為鐘簴希¶
代之器非可為後世法也¶
玉方響　杜陽編述唐文宗時有宫娥沈阿翹夲吳元¶
濟之妓嘗自進元濟所與一白玉方響光眀潔冷可照¶
數十歩以犀為槌以雲檀香為架芬馥襲人彌月不散¶
制度精妙希世之寳也¶
神鉦(其状/如鼓)　郡國志洞庭山有宫五門東有石樓樓下¶
兩石鼓扣之其聲清越世所謂神鉦也晉孝武樂章曰¶
<pb:KR2m0009_WYG_135-15b>¶
神鉦一震九域同来¶
石角　三國典畧曰初魏世山摧得三石角藏之武庫¶
至是齊主入庫賜從臣兵器特以此角賜平秦王歸彦¶
曰余事常山不得反事長廣得反反事時将此角嚇漢¶
也¶
　　土之屬(雅部/)¶
　　陳氏樂書曰土則埏埴以成器而冲氣出焉其卦¶
　　則坤其方則西南之維其時則秋夏之交其風則¶
<pb:KR2m0009_WYG_135-16a>¶
　　涼其聲尚宫其音則濁立秋之氣也先王作樂用¶
　　之以為塤之屬焉盖塤箎之樂未嘗不相應詩曰¶
　　伯氏吹塤仲氏吹箎又曰如塤如箎樂記以塤箎¶
　　為徳音之音周官笙師并掌而教之則其聲相應¶
　　信矣¶
土鼓¶
　　陳氏樂書曰禮運曰夫禮之初始諸飲食其燔黍¶
　　押豚汙尊而抔飲蕢桴而土鼓猶若可以致其敬¶
<pb:KR2m0009_WYG_135-16b>¶
　　於鬼神明堂位曰土鼓蕢桴伊耆氏之樂也盖樂¶
　　以中聲為夲土也者於位為中央於氣為冲氣則¶
　　以土為鼓以土蕢為桴所以達中聲者也伊耆氏¶
　　之樂所尚者土鼓則中聲作焉所擊者蕢桴則中¶
　　聲發焉禮之初始諸燔黍押豚以為食汙尊抔飲¶
　　以為飲然則蕢桴土鼓有不為樂之初乎周官籥¶
　　章凡逆暑於中春迎寒於中秋祈年於田祖祭蜡¶
　　以息老物一於擊土鼓而已有報夲反始之義焉¶
<pb:KR2m0009_WYG_135-17a>¶
　　夫豈以聲音節奏之末節為㢤此所以猶若可以¶
　　致其敬於鬼神也然土鼓之制窪土而為之故禮¶
　　運之言土鼓在乎未合土之前與壺涿氏炮土之¶
　　鼓異矣杜子春謂以瓦為陶以革為面不稽禮運¶
　　之過也¶
瓦鼓　周官壺涿氏除水蟲以炮之鼓鄭康成以為瓦¶
鼓也¶
古缶(形如足盆或曰形如/覆盆以四杖擊之)　土音缶立秋之音也古者¶
<pb:KR2m0009_WYG_135-17b>¶
盎謂之缶則缶之為器中虚而善容外圎而善應中聲¶
之所自出者也唐堯之時有擊壌而歌者因使&KR2851;以糜¶
&KR1752;㝠缶而鼓之是以易之盈缶見於比用缶見於坎鼓¶
缶而歌見於離詩之擊缶見於宛邱是缶之為樂自唐¶
至周所不易也昔秦趙會於澠池趙王為秦王擊缶亦¶
因是已孰謂始於西戎乎先儒之說一何踈邪徐幹曰¶
聽黄鍾之音知擊缶之細則缶之樂特其器之細者歟¶
大塤(古塤/)小塤¶
<pb:KR2m0009_WYG_135-18a>¶
　　陳氏樂書曰周官之於塤教於小師播於瞽矇吹¶
　　於笙師以塤為徳音見於禮如塤如箎見於詩則¶
　　塤之為器立秋之音也平底六孔水之數也中虚¶
　　上鋭如秤錘然火之形也塤以水火相合而後成¶
　　器亦以水火相和而後成聲故大者聲合黄鍾大¶
　　呂小者聲合太簇夹鍾要在中聲之和而已風俗¶
　　通謂圍五寸半長一寸半有四孔其二通凡六空¶
　　也盖取諸此爾雅大塤謂之嘂以其六孔交鳴而¶
<pb:KR2m0009_WYG_135-18b>¶
　　喧嘩故也譙周曰幽王之時暴公善塤世夲曰暴¶
　　公作塤盖塤之作其来尚矣謂之暴公善塤可也¶
　　謂之作塤臣未之敢信矣塤又作壎者金方而土¶
　　圎水平而火銳一從熏火也其徹為黒則水而已¶
　　從圎則土之形圓故也或謂塤青之氣陽氣始起¶
　　萬物暄動據水土而萌始於十一月成於立春象¶
　　萬物萌出於土中是主土王四季所言非主正位¶
　　六月而亦一說也(塤六孔上一前三後二王子年/拾遺記曰春皇庖犧氏灼土為)¶
<pb:KR2m0009_WYG_135-19a>¶
　　(塤禮樂於/是興矣)¶
雅塤　頌塤　古有雅塤如雁子頌塤如雞子其聲髙¶
濁合乎雅頌故也今太常舊器無頌塤至皇祐中聖制¶
頌塤調習聲韻並合鍾律前下一穴為太簇上二穴右¶
為姑洗啓下一穴為仲呂左䨇啟為林鍾後二穴一啟¶
為南呂䨇啟為應鍾合聲為黄鍾頌塤雅塤對而吹之¶
尤協律清和可謂善矣誠去二變而合六律庶乎先王¶
之樂也¶
<pb:KR2m0009_WYG_135-19b>¶
　　土之屬(胡部/)¶
胡缶　古者西戎用缶以為樂党項因亦擊缶焉然則¶
缶夲中國樂器竊意夷人竊而用之也李斯曰擊甕扣¶
缶真秦之聲豈以秦人盡有西戎之地而為此聲故邪¶
　　土之屬(俗部/)¶
七孔塤　一三五為九二四為六九者陽數之窮六者¶
隂數之中古塤六孔用其方色所以應六律出中聲也¶
今太樂舊塤七孔上下皆圎而髹之以應七音而已非¶
<pb:KR2m0009_WYG_135-20a>¶
先王雅樂之制也(明道時禮官言大樂塤舊以漆/餙勅令黄其色以夲土音云)¶
八缶(如水盞凡八/置之槕上)　唐永泰初司馬滔進廣平樂盖有¶
八缶具黄鍾一均聲¶
八孔塤　景祐馮元樂記今太樂塤八孔上一前五後¶
二髹飾其上釋名曰塤之為言喧也謂聲濁喧喧然主¶
塤言之又曰塤曛也主壎言之故說文曰壎為樂器亦¶
作塤其實一也¶
水盞(九/)　近世民間用九甌盛水擊之謂之水盞合五¶
<pb:KR2m0009_WYG_135-20b>¶
聲四清之音其制盖始於李琬特世俗之樂非雅調也¶
拊瓶　扣甕　擊甌(以十二磁/甌為一棹)　唐武宗大中初天興¶
縣丞郭道源取邢甌越甌十二酌水作調以筯擊之其¶
音妙於方響咸通中吳蠙亦精於此劉安曰窮鄉之社¶
扣甕拊瓶相和而歌以為樂豈亦擊甌類歟墨子農夫¶
息於吟缶之樂亦此類¶
擊壤　壤之為器以木為之形如覆節長一寸餘前廣¶
後銳童子之樂也與堯時擊壌而歌者異矣¶
<pb:KR2m0009_WYG_135-21a>¶
鼓盆(覆/缶)　古之缶制形如覆盆缶類也荘周鼓盆而歌¶
以眀哀樂不入於胷次齊景公飲酒去冠披裳而鼓盆¶
晏子責之¶
土鞚　唐歴代樂儀論俗樂之器土則附革而為鞚也¶
呂不韋曰堯使&KR2851;以糜&KR1752;㝠缶而鼓之然則土鞚豈亦¶
糜&KR1752;㝠缶之類歟¶
腰鼓　腰鼓之制大者瓦小者木皆廣首纎腹沈約宋¶
書蕭思話好打細腰鼓豈謂此歟¶
<pb:KR2m0009_WYG_135-21b>¶
瓦琵琶　晉阮咸善彈琵琶後有發咸冡者得琵琶以¶
瓦為之時人多不識之以琴合調大扺異器而同音也¶
　¶
　¶
　¶
　¶
　¶
　文獻通考卷一百三十五¶
