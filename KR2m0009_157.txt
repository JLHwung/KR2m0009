# -*- mode: mandoku-view; -*-
#+TITLE: 文獻通考
#+DATE: 2015-08-24 22:49:35.931676
#+PROPERTY: ID KR2m0009
#+PROPERTY: BASEEDITION WYG    
#+PROPERTY: JUAN 卷一百五十七
<pb:KR2m0009_WYG_157-1a>¶
欽定四庫全書¶
　文獻通考卷一百五十七¶
　　鄱　陽　馬　　端　臨　貴　與　　著¶
　兵考九¶
　　教閲¶
周禮大司馬中春教振旅司馬以旗致民平列陳如戰¶
之陳辨鼓鐸鐲鐃之用王執路鼓諸侯執賁鼓軍将執¶
晉鼓師帥執提旅帥執鼙卒長執鐃兩司馬執鐸公司¶
<pb:KR2m0009_WYG_157-1b>¶
馬執鐲以教坐作進退疾徐疏数之節遂以蒐田有司¶
表貉誓民鼓遂圍禁火弊獻禽以祭社中夏教茇舍如¶
振旅之陳羣吏撰車徒讀書契辨號名之用帥以門名¶
縣鄙各以其名家以號名鄉以州名野以邑名百官各¶
象其事以辨軍之夜事其他皆如振旅遂以苖田如蒐¶
之法車弊獻禽以享礿中秋教治兵如振旅之陣王載¶
太常諸侯載旂軍吏載旗師都載旜鄉遂載物郊野載¶
旐百官載旟各書其事與其號焉其他皆如振旅遂以¶
<pb:KR2m0009_WYG_157-2a>¶
獮田如蒐田之法羅弊致禽以祀祊中冬教大閲前期¶
羣吏戒衆庶修戰法虞人萊所田之野為表百步則一為¶
三表又五十歩為一表田之日司馬建旗於後表之中¶
羣吏以旗物鼓鐸鐲鐃各帥其民而致質明弊旗誅後¶
至者乃陳車徒如戰之陳皆坐羣吏聼誓於陳前斬牲¶
以左右徇陳曰不用命者斬之中軍以鼙令鼓鼓人皆¶
三鼓司馬振鐸羣吏作旗車徒皆作鼓行鳴鐲車徒皆¶
行及表乃止三鼓摝鐸羣吏弊旗車徒皆坐又三鼓振¶
<pb:KR2m0009_WYG_157-2b>¶
鐸作旗車徒皆作鼓進鳴鐲車驟徒趋及表乃止坐作¶
如初遂以狩田以旌為左右和之門羣吏各帥其車徒¶
以叙和出左右陳車徒有司平之旗居卒間以分地前¶
後有屯百歩有司廵其前後險野人為主易野車為主¶
既陳乃設驅逆之車有司表貉於陳前中軍以鼙令鼓¶
鼓人皆三鼓羣司馬振鐸車徒皆作遂鼓行徒衘枚而¶
進大獸公之小禽私之獲者取左耳及所弊鼓皆駴車¶
徒皆譟徒乃弊致禽饁獸於郊入獻禽以享烝(以上注/並見田)¶
<pb:KR2m0009_WYG_157-3a>¶
(獵門此/不再録)¶
　臧僖伯曰春蒐夏苖秋獮冬狩(蒐索擇取不孕者苖/為苖除害也獮殺也)¶
　(以殺為名順秋氣也狩圍守也/冬物畢成獲則取之無所擇也)皆於農隙以講事也¶
　(各隨時/事之間)三年而治兵入而振旅(雖四時講武猶復三/年而大習出曰治兵)¶
　(始治其事入曰振旅治兵禮/畢整衆而還振整也旅衆也)歸而飲至以数軍實(飲/於)¶
　(廟以数車徒器/械及所獲也)昭文章(車服/旌旗)明貴賤辨等列(等列/行伍)順¶
　少長(出則少者在前還/則在後所謂順也)習威儀也¶
　魯桓公六年大閲　公羊曰大閲者何簡車徒也(大/簡)¶
<pb:KR2m0009_WYG_157-3b>¶
　(閲兵車使可/任用而習之)何以書盖以罕書也(比年簡徒謂之蒐/三年簡車謂之大)¶
　(閲五年大簡車/徒謂之大蒐)　榖梁曰大閲者何閲兵車也脩教¶
　明諭國道也平而脩戎事非正也(禮因四時田獵以/習用戎事平謂不)¶
　(因田獵無/事而脩之)¶
　莊公八年正月師次于郎甲午治兵　榖梁出曰治¶
　兵習戰也入曰振旅習戰也治兵而陳蔡不至矣(師/次)¶
　(於郎以俟/陳人蔡人)兵事以嚴終故曰善陳者不戰此之謂也¶
　善為國者不師(道政齊禮鄰國望之/歡如親戚何師之為)善師者不陳(師/衆)¶
<pb:KR2m0009_WYG_157-4a>¶
　(素嚴不須/耀兵列陳)善陳者不戰(軍陳嚴整敵望而/畏之莫敢與戰)善戰者不¶
　死(投兵勝地/故無死者)善死者不亡(民盡其命無/奔敵背亡)　公羊祠兵¶
　者何出曰祠兵入曰振旅其禮一也皆習戰也¶
　楚子將圍宋使子文治兵於暌(子文時不為令尹故/使之治兵習號令也)¶
　(暌楚/邑也)終朝而畢不戮一人(子文欲委重於/子玉故畧其事)子玉復治¶
　兵於蒍(蒍/邑)楚終日而畢鞭七人貫三人耳國老皆賀¶
　子文子文飲之酒(賀子玉/堪其事)蒍賈尚㓜後至不賀子文¶
　問之對曰不知所賀子之傳政於子玉曰以靖國也¶
<pb:KR2m0009_WYG_157-4b>¶
　靖諸内而敗諸外所獲幾何子玉之敗子之舉也舉¶
　以敗國将何賀焉子玉剛而無禮不可以治民過三¶
　百乘其不能以入矣茍入而賀何後之有(三百乘二/萬二千五)¶
　(百/人)¶
　晉文公蒐於被廬作三軍軍閔(元年晉獻公作二/今復大國之禮)謀元¶
　帥趙衰曰郤縠可臣亟聞其言矣説禮樂而敦詩書¶
　詩書義之府也禮樂徳之則也徳義利之夲也君其¶
　試之乃使郤縠将中軍郤溱佐之使狐偃将上軍譲¶
<pb:KR2m0009_WYG_157-5a>¶
　於狐毛而佐之(毛偃/之兄)命趙衰為卿譲於欒枝先軫使¶
　欒枝将下軍先軫佐之荀林父御戎魏犫為右¶
漢承秦制三時不講唯十月車駕幸長安水南門㑹五¶
營士為八陣進退名曰乘之¶
武帝太初二年令天下膢五曰(如淳曰立秋貙膢伏儼/日膢音劉劉殺也師古)¶
(曰續漢書作貙劉膢劉義各通耳漢儀註云立秋之日/斬牲於郊東門外以薦陵廟武官肄兵習戰陣之儀)¶
　漢制常以九月都試太守都尉令長丞相㑹都試課¶
　殿最　韓延夀為東郡太守都試騎士治飾兵車畫¶
<pb:KR2m0009_WYG_157-5b>¶
　龍虎朱爵延夀黄袍方領駕四馬傳總建幢棨植羽¶
　葆鼓車歌車功曹引車皆駕四馬載棨㦸五騎為伍¶
　分左右部軍假司馬千人持幢旁轂歌者先居射室¶
　望見延夀車噭咷楚歌延夀坐射室騎吏持㦸夾陛¶
　列立騎士從者帶弓鞬羅後令騎士兵車四面營陳¶
　被甲鞮鞪居馬上抱弩負蘭又使騎士戲車弄馬盗¶
　驂及治飾車甲三百萬以上於是蕭望之劾延夀上¶
　僭不道坐棄市¶
<pb:KR2m0009_WYG_157-6a>¶
東漢制以立秋之日自郊禮畢始揚威武斬牲於郊東¶
門以薦陵廟其儀乘御戎路白馬朱鬛躬執弩射牲牲¶
以鹿麛太宰令謁者各一人載獲車馳駟送陵廟還宫¶
遣使者齎束帛以賜武官武官肄兵習戰陣之儀斬牲¶
之禮名曰貙劉兵官皆肄孫呉兵法六十四陣名曰乗¶
之立春遣使者齎束帛以賜文官貙劉之禮祠先虞執¶
事吿先虞已烹鮮時有司乃逡廵射牲獲車畢有司告¶
事畢¶
<pb:KR2m0009_WYG_157-6b>¶
明帝永平元年六月初令百官貙膢¶
安帝延光二年十一月校獵上林苑¶
　安帝初鄧太后臨朝俗儒世士以為文徳可興武功¶
　宜廢遂寝蒐狩之禮息戰陣之法故猾賊縱横乗此¶
　無備馬融以為文武之道聖賢不墜五材之用無或¶
　可廢元初二年上廣成頌以諷諫依舊文重述蒐狩¶
　之義作頌一篇并封上¶
靈帝中平五年望氣者言以為京師當有大兵兩宫流¶
<pb:KR2m0009_WYG_157-7a>¶
血大将軍司馬凉假司馬伍岩説大将軍何進曰太公¶
六韜有天子将兵事可以威厭四方進以為然入言之¶
於帝於是乃詔進大發四方兵講武於平樂觀下起大¶
壇上建十二重五采華盖髙十丈壇東北為小壇復建¶
九重華盖髙九文列歩兵騎士数萬人結營為陳天子¶
親出臨軍駐大華盖下進駐小華盖下禮畢帝躬擐甲¶
介馬稱無上将軍行陳三匝而還詔使進領兵屯於觀¶
下是時置西園八校尉以小黄門蹇碩為上軍校尉虎¶
<pb:KR2m0009_WYG_157-7b>¶
賁中郎将袁紹為中軍校尉屯騎都尉鮑鴻為下軍校¶
尉議郎曹操為典軍校尉趙融為助軍校尉淳于瓊為¶
佐軍校尉又有左右校尉帝以蹇碩壯健而有武略特¶
親任之以為元帥督司𨽻校尉以下雖大将軍亦領屬焉¶
　帝自黄巾之起留心戎事問討虜校尉蓋勲曰吾講¶
　武如是何如對曰臣聞先王耀徳不觀兵今㓂在逺¶
　而設近陳不足以昭果毅祗黷武耳¶
獻帝建安二十一年有司奏古四時講武按漢西京承¶
<pb:KR2m0009_WYG_157-8a>¶
秦制三時不講唯十月都試金革今兵戈未偃士衆素¶
習可無四時講武但以立秋擇吉日大朝車騎號曰閲¶
兵上合禮名下承漢制是冬閲兵魏王曹操親執金鼓¶
以令進退¶
魏文帝嗣魏王位其年秋閲兵於郊公卿相儀王御華¶
蓋親金鼓之節¶
明帝太和元年十月閲兵於東郊¶
晉武帝太始四年九月咸寧元年太康四年六年冬皆¶
<pb:KR2m0009_WYG_157-8b>¶
自臨宣武親大閲習衆軍然不自令進退自恵帝以後¶
其禮遂廢¶
東晉元帝太興四年詔左右衛及諸營教習依大習儀¶
成帝咸和中詔内外諸軍戲兵於南郊之塲其地因名¶
鬬塲自後藩鎮相倣諸方伯往往閲習然朝廷無事焉¶
宋文帝依故事肄習衆軍兼用漢魏之禮其後以時講¶
武於講武堂(餘見田/獵門)¶
後魏明帝永興五年以九月十月帝親行貙劉之禮¶
<pb:KR2m0009_WYG_157-9a>¶
孝成帝和平三年因嵗除大儺遂耀兵示武更為制令¶
歩兵陳於南騎士陳於北各撃鐘鼓以為節度其歩兵¶
所衣青赤黒黄别為部隊楯矟矛㦸相次周廻轉易以¶
相赴就有飛龍騰蛇之變為函箱魚鱗四門之陣凡十¶
餘法跪起前却莫不應節陣畢南北二軍皆鳴鼓角衆¶
盡大譟各令騎将六千人去來挑戰歩兵更進退以相¶
拒撃南敗北㨗以為威觀自後以為常¶
後齊常以季秋皇帝講武於都外有司先萊野為塲為¶
<pb:KR2m0009_WYG_157-9b>¶
三軍進止之節又别墠於北陽輿駕停觀遂命将簡士¶
教衆為戰陣之法凡為陣少者在前長者在後其還則¶
長者在前少者在後長者持弓矢短者持旌旗勇者持¶
鉦鼓刀楯為前行戰士次之槊者次之弓箭為後行将¶
帥先教士目使習見旌旗指麾之蹤發起之意旗卧則¶
跪教士耳使習金鼓動止之節聲鼓則進鳴金則止教¶
士心使知刑罰之苦賞賜之利教士手使習持五兵之¶
便戰鬬之備教士足使習跪起及行列嶮泥之塗前五日¶
<pb:KR2m0009_WYG_157-10a>¶
皆請兵嚴於塲所依方色建旗為和門都墠之中及四¶
角皆建五采牙旗應講武者各集於其軍戒鼓一通軍¶
士皆嚴備二通将士貫甲三通歩軍各為直陣以相俟¶
大将各處軍中立旗鼓下有司陳小駕鹵簿皇帝武弁¶
乘革輅大司馬介胄乘奉引入行殿百司陪列位定二¶
軍迭為客主先舉為客後舉為主從五行相勝法為陣¶
以應之¶
後周仲春教振旅大司馬建大麾於萊田之所鄉稍之¶
<pb:KR2m0009_WYG_157-10b>¶
官以旗物鼓鐸鉦鐃各帥其人而致誅其後至者建麾¶
於後表之中以集衆庶質明偃麾誅其不及者乃陳徒¶
騎如戰之陣大司馬北面誓之軍中皆聼鼓角以為進¶
止之節田之日於所萊之北建旗為和門諸将帥徒騎¶
序入其門有司居門以平其人既入而分其地險野則¶
徒前而騎後易野則騎前而徒後既陣皆坐乃設驅逆¶
騎有司表貉於陣前以太牢祭黄帝軒轅氏於狩地為¶
墠建二旗列五兵於坐側行三獻禮遂蒐田致禽以祭¶
<pb:KR2m0009_WYG_157-11a>¶
社仲夏教苃舍如振旅之陣遂以苗田如蒐法致禽以¶
享礿仲秋教練兵如振旅之陣遂以獮田如蒐法致禽¶
以祀祊仲冬教大閲如振旅之陣遂以狩田如蒐法致¶
禽以享烝¶
隋大業七年征遼東衆軍将發御臨朔宫親授節度每¶
軍大将亞将各一人騎兵四十隊隊百人(百人置一纛/十隊為一團)¶
(團有偏将一人第一團皆青絲連光甲鐵具装青纓拂/建狻猊旗第二團絳絲連珠犀甲獸文具装赤纓拂建)¶
(𧴀貅旗第三團白絲連明光甲鐵具装素纓拂建辟邪/旗第四團烏絲連元犀甲獸文具装黒纓拂建六駭旗)¶
<pb:KR2m0009_WYG_157-11b>¶
(前部鼓吹一部大鼓小鼓及鼙長鳴中鳴等各十八具/棡鼓金鉦各二具後部鐃吹一部鐃二面歌簫及笳各)¶
(四具節鼓一面篳篥横/笛各四具大角十八具)又歩卒八十隊分為四團團有¶
偏將一人(第一團每隊給青隼盪幡一第二團每隊黄/隼盪幡一第三團每隊蒼隼盪幡一第四團)¶
(每隊烏隼盪幡一長槊楯/弩及甲鍪等各稱兵数)受降使者一人(給二馬軺車/一乗白獸幡)¶
(及節每一騎吏三人/車輻白從十二人)承詔慰撫不受大将制戰陣則為¶
監軍軍将發候大角一通歩卒第一團出營東門東向¶
陣第二團出營南門南向陣第三團出營西門西向陣¶
第四團出營北門北向陣陣四面團然後諸團嚴駕立¶
<pb:KR2m0009_WYG_157-12a>¶
大角三通則鐃鼓俱振第一團引行隊間相去各十五¶
歩次第二團次前部鼓吹弓矢一隊合二百騎建蹲獸¶
旗瓟槊二張大将在其次鞬馬二十匹次大角次後部¶
鐃吹次第四團次受降使者次及輜重戎車散兵等亦¶
有四團第一輜重出收東面陣分為兩道夾以行第二¶
輜重出收南面陣夾以行第三輜重出收西面陣夾以¶
行第四輜重出收北面陣夾以行亞将領五百騎建騰¶
豹旗殿軍後至營則第一團騎陳於東面第二團騎陣¶
<pb:KR2m0009_WYG_157-12b>¶
於南面鼓翊大将軍居中駐馬南面第三團騎陣於西¶
南面第四團騎陣於北面合為方陣四面外向歩卒翊¶
輜重入於陣内以次安營定四面陣者引入營亞將率¶
驍騎遊奕督察其安營之制以車外布間設馬槍次施¶
兵幕内安雜畜事大將亞将等就牙帳馬歩陣與軍中¶
散兵交為兩番五日而代於是每日遣一軍發相去四¶
十里連營漸進二十四日續發而盡首尾相繼鼓角相¶
聞旌旗亘九百六十里天子六軍次發兩部前後先置¶
<pb:KR2m0009_WYG_157-13a>¶
又亘八十里通諸路合三十軍亘千四十里諸軍各以¶
帛為帶長尺五寸濶二寸題其軍號為記御營内者合¶
十衛三臺五省九寺並分𨽻内外前後左右六軍亦各¶
題其號不得自言臺省王公以下至於兵馬私𨽻悉以¶
綴於衣領各軍記帶諸軍並給幡数百有餘事使人交¶
相去來執以行執幡而離夲軍者他軍驗記帶知非夲¶
部兵則所在斬之¶
唐太宗嘗引諸衛将卒習射於顯徳殿(詳見/兵制)¶
<pb:KR2m0009_WYG_157-13b>¶
髙宗顯慶二年十一月講武於&KR1591;水之南行三驅之禮¶
設次於尚書臺以觀之(漢南郡太守馬融講尚書於/其地因以得名後改講武臺)¶
五年三月八日又講武於并州城北上御飛閣羣臣臨¶
觀之左衛大将軍張延師為左右驍武等六衛左羽林¶
騎士屬焉右武候大将軍梁建方為右軍左右威領武¶
候等六衛右羽林騎士屬焉一鼓而誓衆再鼓而整列¶
三鼓而交前左為曲直圓鋭之陣右為方鋭直圓之陣¶
三挑而五變歩退而騎進五合而各復位¶
<pb:KR2m0009_WYG_157-14a>¶
武太后聖歴二年欲以季冬講武有司請延至孟春王¶
方慶上疏曰謹按禮記月令孟冬之月天子命将帥講¶
武習射御角力此乃三時務農一時講武盖王者常事¶
安不忘危之道也孟春之月不可以稱兵兵者金也金¶
性克木春盛徳在木金氣以害盛徳逆生氣孟春行冬¶
令則水潦為敗雪霜大摯首種不入按蔡邕月令章句¶
太隂休少陽尚微而行冬令以導水氣故水潦至而敗¶
生物也雪霜大摯摧傷物也太隂干時雨雪而霜故傷¶
<pb:KR2m0009_WYG_157-14b>¶
首種(種謂宿麥也麥以秋種故謂之首種入收也為/沍寒所傷故至春不長今月令首種稷非麥)今¶
孟春講武是行冬令以隂故犯陽氣害發生之徳臣恐¶
水潦敗物雪霜損稼宿麥不登無所收入也請至明年¶
孟冬教習以順天道從之¶
元宗先天二年十月講武於&KR0784;山之下徴兵二十萬戈¶
鋋金甲照耀天地列大陣於長川坐作進退以金鼓之¶
聲節之帝親擐戎服持大槍立於陣前以虧失軍容坐¶
兵部尚書郭元振於纛下将斬之宰臣劉幽求張説跪¶
<pb:KR2m0009_WYG_157-15a>¶
於馬前諫曰元振推戴上皇有大功雖違軍令不可加¶
刑乃捨之流新州給事中知禮儀唐紹以草軍儀有失¶
斬之薛訥為左軍節度衆以元帥及禮官得罪諸節部¶
頗亦失序唯訥及觧琬軍不動上令輕騎召訥等至軍¶
門不得入禮畢特加慰勞¶
　唐開元禮¶
　　皇帝講武儀注¶
仲冬之月講武於都外前期十有一日所司奏請講武¶
<pb:KR2m0009_WYG_157-15b>¶
兵部承詔遂命將帥簡軍士有司先芟萊除地為塲方¶
一千二百歩四出為和門又於其内墠地為歩騎六軍¶
營域處所左右廂各為三軍皆上軍在北中軍次之下¶
軍在南東西相向中間相去三百歩五十歩立表一行¶
凡立五行表間前後各相去五十歩為三軍進止之節¶
又别墠地於北廂南向為車駕停觀之處前三日尚舍¶
奉御設大次及御座於其中如常儀前一日講武将帥¶
及士卒集於墠所禁止諠譁依方色建旗為和門於都¶
<pb:KR2m0009_WYG_157-16a>¶
墠之中及四角皆建以五綵牙旗旗鼓甲仗威儀悉備¶
於墠所大将以下各有統帥如常式歩軍入將被甲胄¶
乘馬教騎大將亦乗馬教習士衆為戰陣之法凡教為¶
陣少者在前長者在後其還則長者在前少者在後長¶
者持弓矢短者持戈矛力者持旌旗勇者持鉦鼓刀楯¶
為前行持矟者次之弓箭為後行将帥先教士衆習見¶
旌旗指麾之蹤旗卧即跪旗舉即起金鼓進止之節聲¶
鼓即進鳴金即止知刑罰之害賞賜之利持五兵之便¶
<pb:KR2m0009_WYG_157-16b>¶
戰鬭之備習串跪起及行列險隘之路講武日未明十¶
刻軍士皆嚴備五刻将士皆貫甲歩軍各為直陣以相¶
俟將軍依儀各依格備物大將軍各依格處分軍中立¶
於旗鼓之下(凡六軍鼓各一十二鉦一/角四並於其軍後表之下)¶
車駕出宫如常式　講武日未明七刻搥一鼓為一嚴¶
(三嚴時節前一日侍/中奏裁出宫以剛日)侍中奏開宫殿門及城門未明五¶
刻搥二鼓為再嚴侍中版奏請中嚴文武官應從者俱¶
先置文武官皆公服所司為小駕依圖陳設未明二刻¶
<pb:KR2m0009_WYG_157-17a>¶
搥三鼓為三嚴諸衛各督其隊與鈒㦸以次入陳於殿¶
庭諸侍衛之官各服其器服諸侍臣俱詣西階下奉迎¶
(侍中負/璽如式)乘黄令進革輅於太極殿前皇帝服武弁之服¶
餘並如圜丘儀駕至墠所兵部尚書介胄乗馬奉引至¶
講武所入自都墠北和門兩歩軍之北當空南向黄門¶
侍郎奏稱請降輅還侍位皇帝降輅入大次而觀兵部¶
尚書停於東廂西向三仗小退以通觀路領軍減小駕¶
騎士立於都墠之四周侍臣依左右廂立於大次之前¶
<pb:KR2m0009_WYG_157-17b>¶
東西北上文武九品以上皆公服文東武西在侍臣之¶
外十歩重行北上諸州使人及蕃客先集於都墠北和¶
門外東方南方立於道東西方北方立於道西皆向輅¶
而立於北為上駕至和門奉禮曰可拜在位者皆再拜¶
皇帝入次謁者引諸州使人鴻臚卿引蕃客東方南方¶
立於大次東北南向以西為上西方北方立於大次西¶
北南向以東為上若有觀者立於都墠騎士仗外四周¶
任意然後講武諸州使人及蕃客立定吹大角三通中¶
<pb:KR2m0009_WYG_157-18a>¶
軍將各以□令鼓二軍俱撃鼓三鼓有司偃旗歩士皆¶
跪二軍諸帥果毅以上各集於中軍大將旗鼓之下左¶
廂中軍大将立旗鼓之東西面諸軍将立於旗鼓之南¶
北面東上右廂中軍大将立於旗鼓之西東面諸軍将¶
立於旗鼓之南北面西上以聼誓大將誓曰今行講武¶
以教人戰進退左右一如軍法用命有常賞不用命有¶
常刑可不勉之誓訖左右三軍各長史二人振鐸分循¶
以警衆諸果毅各以誓詞遍告其所部遂聲鼓有司舉¶
<pb:KR2m0009_WYG_157-18b>¶
旗士衆皆起騎從皆行及表擊鉦騎從乃止又撃三鼓¶
有司偃旗士衆皆跪又撃有司舉旗士衆皆起騎驟徒¶
趨及表乃止整列位定東軍一鼓舉青旗為直陣西軍¶
亦鼓而舉白旗為方陣以應之次南軍亦鼓舉赤旗為¶
鋭陣北軍亦鼓而舉黒旗為曲陣以應之次東軍鼓而¶
舉黄旗為圓陣西軍亦鼓而舉青旗為直陣以應之次¶
西軍鼓而舉白旗為方陣東軍亦鼓而舉赤旗為鋭陣¶
以應之次東軍鼓而舉黒旗為曲陣西軍亦鼓而舉黄¶
<pb:KR2m0009_WYG_157-19a>¶
旗為圓陣以應之凡陣迭為主客先舉者為客後舉者¶
為主從五行相勝之法為陣以應之每變陣二軍各選¶
刀楯之士五十人挑戰於兩軍之前第一第二挑戰迭¶
為勇怯之狀第三挑戰為敵均之勢第四第五挑戰為¶
勝敗之形每将變陣先鼓而為直陣然後變從餘陣之¶
法五陣畢兩軍俱為直陣又撃三鼓有司偃旗士衆皆¶
跪又聲鼓舉旗士衆皆起騎從徒走左右軍俱至中表¶
相擬擊而還每退至一行表跪起如前遂復其初侍中¶
<pb:KR2m0009_WYG_157-19b>¶
跪奏請觀騎軍又侍中稱制曰可侍中俛伏興二軍吹¶
角撃鼓士衆俱進及表乃止皆如歩軍唯無起跪耳騎¶
軍東西迭為主客為相勝之陣皆如歩軍之法每陣各¶
八騎挑戰於兩陣之間如歩軍法五陣畢俱大擊鼓而¶
前盤馬相擬擊而罷遂振旅而還凡歩軍二軍之士備¶
則滿数省則減之損益隨時唯不得減将節凡相擬擊¶
皆不得以刃相及凡歩士逐退過中表二十歩而止不¶
得過也騎士不在此例(若因田狩則令講武軍士之外/先期為圍觀訖乗馬鼓行親禽)¶
<pb:KR2m0009_WYG_157-20a>¶
(如别禮狩訖乗輅/振旅而還如常儀)講武罷侍中跪奏稱侍中臣某言講¶
武禮畢請還俛伏興皇帝降御輿侍衛如常儀皇帝升¶
輅太僕卿立授綏升訖勅車右升千牛将軍升輅陪乗¶
黄門侍郎奏請鑾駕發引以下如圜丘還宫儀唯不作¶
鼓吹不撞㽔賔觧嚴訖将士各還明日羣官奉參起居¶
如别儀¶
開元八年八月勅四方雖安不可忘戰故周禮以軍禁¶
紏邦國以蒐狩習戎旅不教人戰是謂棄之宜差使於¶
<pb:KR2m0009_WYG_157-20b>¶
兩京及諸州簡取十萬人務求灼然驍勇不須限以蕃¶
漢皆放番役差科唯令團伍教練辨其旗物簡其騎徒¶
攻取進退之方陳威儀貴賤之等俾少長有禮疾徐有¶
節将以伐叛懐服保大定功協於師貞以𢎞武備¶
肅宗至徳二年八月御鳳翔府門大閲¶
五年正月御翔鸞閣習武(自後/遂廢)¶
文宗大中六年五月勅天下軍府有兵馬處宜選㑹兵¶
法能弓馬人充教練使每年依禮教習仍於其時申兵¶
<pb:KR2m0009_WYG_157-21a>¶
部¶
梁開平元年十月駕幸繁臺講武至二年七月改為講¶
武臺(按地理志夲西漢梁孝王所築謂之吹臺/其後有繁氏居其側故里人呼之為繁臺)¶
宋太祖皇帝建隆三年十一月講武於近郊六軍之容¶
甚盛¶
　帝每御講武殿親臨教閲其法刻木為箭鏃裹以氊¶
　罽命强者兩兩相射避即捶之取其不避者又以木¶
　挺為馬撾施韋鞘俾馳騎相擊取其尤勝者各分等¶
<pb:KR2m0009_WYG_157-21b>¶
　級以遷𨽻之自是師旅皆精鋭¶
太宗太平興國二年將伐太原詔築講武堂於西郊九¶
月大閲上與從官登而觀焉是冬又觀飛山兵射連弩¶
發機石於臺下¶
　帝循太祖舊制親閲武藝御便坐時召上軍觀歩射¶
　撃刺列為行伍或召宰相親王臨觀間亦幸殿前班¶
　閲馬射行幸池苑亦令諸軍衛士騎射鵰盤截桞枝¶
　或於庭中令射毛毬淳化五年八月召天武士卒教¶
<pb:KR2m0009_WYG_157-22a>¶
　射於殿庭弓力有至石三斗以引强平射者為上等¶
　艱於引滿者别為一等其諸淺軟者又為一等各量¶
　其材力而遷𨽻之至道元年九月又閲禁旅有挽强¶
　至一石五斗連三十發而有餘力又令騎兵歩兵各¶
　数百東西列陣挽强彀弩視其進退發矢如一容止¶
　中節上曰此殿庭間数百人耳猶兵威可觀况堂堂¶
　之陣数萬成列者乎¶
真宗咸平二年八月大閲諸軍於東郊其儀最備詔有¶
<pb:KR2m0009_WYG_157-22b>¶
司擇地於含暉門外之東武村為廣塲乙丑夜三鼓殿¶
前侍衛馬歩軍二十萬分出諸門丙寅上乗馬以出宗¶
室近臣尚書侍郎御史中丞給諫上将軍節度觀察防¶
禦團練刺史並别駕從賜以窄袍上至行宫諸軍陣於¶
臺前左右相向歩騎交屬諸班衛士翼侍於臺後有司¶
奏成列上升臺東向召從臣坐而觀之殿前都指揮使¶
王超執方旗以節進退又於兩陣中起候臺相望使人¶
執旗以應之初舉黄旗則諸軍旅拜舉赤旗則騎進舉¶
<pb:KR2m0009_WYG_157-23a>¶
青旗則歩進每旗動則鼓作鼓作則士進皆三挑而後¶
退次舉白旗則諸軍復再拜呼萬嵗有司奏陣堅而整¶
士勇而厲欲再舉上曰可止矣遂舉黒旗以振旅軍於¶
左者畧右陣以還由臺前出西北隅軍於右者畧左陣¶
以還由臺前出西南隅以歸御東華門閲諸軍還營翊¶
日近臣諸軍将校以内職皆賜飲其後又幸飛山教塲¶
觀發機石連弩及便坐日閲召募新軍時令習戰陣之¶
狀率如兩朝舊規其事悉見兵志¶
<pb:KR2m0009_WYG_157-23b>¶
仁宗時案閲訓練之制禁軍月奉五百以上皆日習武¶
技三百以下或習或給役其後别募廂軍亦閲武技號¶
教閲廂軍戍川廣者舊不訓練嘉祐以後稍習焉凡諸¶
營日習之法以鼓聲為節騎兵五習歩兵四習以教坐¶
作進退非施於兩軍相當者然自祖宗已來中外諸軍¶
皆用之¶
明道二年樞密使王曉上言天下廂軍止給役而未嘗¶
習以武技宜取材勇者訓肄升補禁軍天子可其奏¶
<pb:KR2m0009_WYG_157-24a>¶
康定元年帝御便殿閲諸軍陣法上封者言諸軍止教¶
坐作進退雖整肅可觀然臨敵難用請自今遣官閲陣¶
畢令觧鐙以弓弩射營置弓三等自一石至八斗弩四¶
等自二石八斗至二石五斗以次閲習詔行之陜西河¶
東河北路是嵗詔教士不袵帶金甲緩急不足以應敵¶
自今諸軍各予鎧甲十馬甲五令迭披帶又命諸軍班¶
聼習雜武技勿輙禁止¶
神宗熈寧三年初置保甲¶
<pb:KR2m0009_WYG_157-24b>¶
四年始詔以時肄習武事(詳見兵/志門)¶
五年詔以涇原路蔡挺衙教陣隊於崇政殿引見仍頒¶
行於諸路¶
　其法五伍為隊為陣陣横列騎兵二隊亦五伍列之¶
　其出皆以鼓為節束草象人而射焉中則有賞馬歩¶
　皆前三行槍刀後二行弓弩附隊以虎蹲弩床子弩¶
　各一射與撃刺迭出皆聞金即退預籍人馬之强者¶
　隠於隊中遇可用則别出為竒帝以其㸃閲周悉常¶
<pb:KR2m0009_WYG_157-25a>¶
　有出野之備故令頒行¶
六年帝初置内教法旬一御便殿閲武技程其能否而¶
&KR0134;沮之¶
元豐元年詔立在京秋校試諸軍技藝格第為上中下¶
三等歩射六發而三中為一等二中為二等一中為第¶
三等馬射五發驟馬直射三矢背射二矢中数第如歩¶
射法弩射自六中至二中床子弩及砲自三中至一中¶
為及等並賞銀有差槍刀并標排手角勝負計所勝第¶
<pb:KR2m0009_WYG_157-25b>¶
賞其弓弩墜落或縱矢不及堋或挽弓破體或局而不¶
張或矢不滿或弩蹠不上牙或擭不發或身倒足落並¶
為不合格即射已中賞餘箭不合格者降一等無可降¶
者罷之十一月京西将劉元上言馬軍教習不成請降¶
補歩軍又不成降廂軍詔下令諸軍約一季不能學者¶
如所請降之¶
二年立府界集教大保長法以昭宣使入内侍省副都¶
知王中正東上閤門使狄諮兼提舉府界教保甲大保¶
<pb:KR2m0009_WYG_157-26a>¶
長總二十二縣為教塲十一所大保長凡二千八百二¶
十五人每十人一色事藝置教頭一凡禁軍教頭二百¶
七十都教頭三十使臣十弓以八斗九斗一石為三等¶
弩以二石四斗二石七斗三石為三等馬射九斗八斗¶
為二等其材力超㧞者為出等當教時月給錢三千日¶
給食官予戎械戰袍又具銀楪酒醪以為賞犒三年大¶
保長藝成乃立團教法以大保長為教頭教保丁焉凡¶
一都保以相近者分為五團即夲團都副保正所居聚¶
<pb:KR2m0009_WYG_157-26b>¶
教之以大保長藝成者十人衮教五日一周之五分其¶
丁以其一為騎二為弓三為弩府界法成乃推之三路¶
各置文武官一人提舉¶
三年内教法格并圗其象頒行之歩射執弓發矢運手¶
舉足移歩及馬射馬使蕃槍馬上野戰格鬬歩用&KR1873;排¶
皆有法象凡千餘言使軍士習誦焉¶
　趙卨言今欲大閲漢蕃陣隊且以萬二千五百人為¶
　法旌旗麾幟各隨方色戰國時大將之旗以龜為飾¶
<pb:KR2m0009_WYG_157-27a>¶
　盖取前列先知之義今中亦宜以龜為號其八隊旗¶
　别繪天地風雲熊虎鳥蛇天地則状其方圓風雲則¶
　狀其飛揚熊虎則狀其猛厲鳥蛇則状其翔盤之勢¶
　以備大閲而樞密院以為陣隊旗號若繪八物慮士¶
　衆難辨且其間亦有無形可繪者遂詔大閲旗幟上¶
　依方色仍異其形制令勿雜而已¶
　詔樞密院曰唐李靖兵法世無全書雜見通典離析¶
　譌舛又官號物名與今稱謂不同武人將佐多不能¶
<pb:KR2m0009_WYG_157-27b>¶
　通其意令樞密院檢詳官與王震曽旼王白郭逢原¶
　等校正分類觧釋令今可行¶
　帝諭近臣曰黄帝始置八陣法敗蚩尤於涿鹿諸葛¶
　亮造八陣圗於魚復平沙之上累石為八行晉桓温¶
　見之曰常山蛇勢也文武皆莫能識之此即九軍陣¶
　法也後至隋韓擒虎深明其法以授其甥李靖靖以¶
　時遇久亂将臣通曉其法者頗多故造六花陣以變¶
　九軍之法便世人不能曉之大抵八陣即九軍九軍¶
<pb:KR2m0009_WYG_157-28a>¶
　者方陣也六花陣即七軍七軍者圓陣也盖陣以圓¶
　為體方陣者内圓而外方圓陣即内外俱圓矣故以¶
　圓物驗之則方以八包一圓以六包一此九軍六花¶
　陣之大體也六軍者左右虞候軍各一為二虞候軍¶
　左右廂各二為四廂軍與中軍共為七軍八陣者加¶
　前後二軍共為九軍夲朝祖宗以來置殿前馬歩軍¶
　三帥即中軍前後軍帥之别名而馬歩軍都虞候是¶
　為二虞候軍天武捧日龍神衛四廂是為四廂軍也¶
<pb:KR2m0009_WYG_157-28b>¶
　中軍帥總制九軍即殿前都虞候專總中軍一軍之¶
　事務是其名實與古九軍及六花陣相符而不少差¶
　也今論兵者俱以唐李筌太白隂經中所載陣圗為¶
　法失之逺矣朕嘗覧近日臣僚所獻陣圗皆妄相眩¶
　惑無一可取果如此軰之説則兩敵相遇必須遣使¶
　豫約戰日擇一寛平之地仍夷阜塞壑誅草伐木如¶
　射圃教塲方可盡其法耳以理推之知其不可用也¶
　决矣今可約李靖法為九軍營陣之制然李筌之圖¶
<pb:KR2m0009_WYG_157-29a>¶
　乃營法非陣法也朕採古之法酌今之宜曰營曰陣¶
　夲出於一法而已止曰營行曰陣在竒正言之則營¶
　為正陣為竒也於是以八月大閲九軍陣於城南荆¶
　家陂已事坼營回軍賜遂等下指揮馬歩諸軍銀絹¶
　有差¶
哲宗元祐元年髙翔上言乞依舊教閲御陣與新陣法¶
相兼從之¶
　元豐七年詔已降五陣法令諸将教習其舊教陣法¶
<pb:KR2m0009_WYG_157-29b>¶
　並罷盖九軍營陣為方圓曲直鋭凡五變是為五陣¶
　至是復令與舊教御陣互教¶
四年右司諫蘇轍上言諸道禁軍自置将以來日夜按¶
習武藝将兵皆早晩兩教新募之士或終日不得休息¶
今平居無事朝夕虐之以教閲使無遺力以治生事衣¶
食殫盡憔悴無聊緩急安得其死請使禁軍除新募未¶
習之人其餘日止一教朝請郎任公裕言軍中誦習新¶
法愚懵者頗以為苦夫射志於中而撃刺格鬬期於勝¶
<pb:KR2m0009_WYG_157-30a>¶
豈必盡能如法樞密院亦以為元降教閲新法自合教¶
者指授不當令兵衆例誦詔從之¶
徽宗宣和八年詔州軍禁軍出戍外常留五分在州教¶
閲¶
髙宗建炎元年始頒密院教閲格法專習制禦鐵騎摧¶
鋒破敵之藝習全副執帶出入短樁神臂弓長柄&KR0553;刀¶
馬射穿甲施用棍棒並每年比擬春秋教閲法别立新¶
格行下一日短樁神臂弓給箭十隻射親去垜一百二¶
<pb:KR2m0009_WYG_157-30b>¶
十歩長柄膊刀謂長一丈二尺以上用氊皮裹為頭者¶
餘教閲振華軍稱&KR0553;刀凖此引鬬五十次不令刀頭低¶
墜至地并每營揀選二十人閲習放砲打親㫖長柄&KR0553;¶
刀手夲色相鬬并短樁神臂弓手長柄膊刀手施用棍¶
棒各撃虛三十次砲手閲習施放七稍大砲排日就營¶
教閲凡經兩閲者每五十人為一隊全副執帶教習分¶
合一次教習分合隨隊多少分𨽻五軍謂如五百人每¶
隊五人人即每軍兩隊之類人多依此每軍各置旗號¶
<pb:KR2m0009_WYG_157-31a>¶
以顔色様制物號為别謂前軍用緋旗以飛鳥為號後¶
軍用皂旗以龜為號左軍用青旗以蛟為號右軍用白¶
旗以虎為號中軍用黄旗以神人為號又别以顔色様¶
制物號錯招旗分旗差教頭掌之舉招旗則五軍以旗¶
相應合而成陣舉分旗則五軍以旗相應分而成隊左¶
右前却或分藏為伏或分出為竒並舉旗為號並更鳴¶
小金應鼓為號以備瞻望旗號不及預約伏藏之處慢¶
打小金即伏急打應鼓即竒兵出陣趨戰急打小金即¶
<pb:KR2m0009_WYG_157-31b>¶
伏兵出所有春秋大教推賞自依海行格法詔依¶
孝宗乾道二年十一月詔以二十四日幸白石教塲大¶
閲其日上幸候潮門外大教塲進早膳次幸白石教塲¶
登臺上御甲胄三衙統制統領官等起居畢舉黄旗諸¶
軍皆三呼萬嵗拜訖三衙合教為三陣馬軍上馬打團¶
教塲舉白旗三司馬軍首尾相接舉紅旗向臺合圍聼¶
一金止軍馬各就圍地作圓形排立射生官兵隨鼓聲¶
出馬射獐兎再一金止疊金射生官兵各歸陣隊舉黄¶
<pb:KR2m0009_WYG_157-32a>¶
旗射生官兵就御臺下獻所獲是日有将校能隻手運¶
大刀者数入刀皆重数十斤賞賚諸将及士卒有差¶
四年十月四日殿前司言凖已降㫖令三司祗備教閲¶
今躬親相視龍王堂北江岸以東茅灘一帶平地可作¶
教塲已修築将壇将來三司馬歩軍並各全装披帶衣¶
甲執色器械至日先赴教塲下方營排辦候聖駕升臺¶
聼金鼓起居畢依資次變陣教閲所有聖駕出郊除禁¶
衛所窠差儀衛外欲於夲司入陣馬軍内摘差䕶聖馬¶
<pb:KR2m0009_WYG_157-32b>¶
軍八百人騎執槍旗帶弓箭軍器作十六隊於儀衛前¶
後各分八隊隊各五十人往回沿路各動隨軍鼓笛大¶
樂及摘差夲司入教陣隊内諸軍歩親隨一千人統領¶
将官三員執弓槍帶刀斧軍器至日先赴将臺下各分¶
左右於後壁周圍留空地三十歩以容禁衛外作三重¶
環立依已降㫖窠差入教及從駕往回并圍臺擺齪二¶
千人騎外有用不足千一百十三人又兩忠毅軍寨馬¶
軍共二百十人騎欲於内撥三百人騎前一日於赭山¶
<pb:KR2m0009_WYG_157-33a>¶
以來打圍射獐兎俟教陣畢以射到獐兎至御䑓下進¶
獻從之十六日上幸茅灘抽摘諸軍人馬全装執仗前¶
一日於教塲東列幕宿營是日三衙管軍與各軍統制¶
統領将佐全装披帶導駕乗馬至䕶聖歩軍大教塲亭¶
更御甲胄到灘上登䑓三衙起居畢權主管殿前司王¶
逹奏三司人馬齊舉黄旗諸軍呼拜者三逹奏請以次¶
變陣教閲中軍鳴角倒門角旗出營馬歩軍簇隊收鼓¶
訖連三鼓馬軍上馬歩人撮起旗槍四鼓舉白旗中軍¶
<pb:KR2m0009_WYG_157-33b>¶
鼓聲旗應變方陣為備敵之形别髙一鼓歩軍四向作¶
禦敵之勢且戰且前馬軍出陣作戰鬬之勢别髙一鼓¶
各分歸地分五鼓舉黄旗變圓陣為自環内固之形如¶
前節次訖三鼓舉赤旗變鋭陣諸軍相屬魚貫斜列前¶
利後張為衝敵之形亦依前節次訖王逹奏人馬教絶¶
取㫖擺當頭舉青旗變放教直陣收鼓訖一金止重鼓¶
三馬軍上馬歩人齪落旌坐撃刺無不中節上大悦犒¶
賞倍之士卒歡呼謝恩如儀鳴角簇隊訖放教拽隊歩¶
<pb:KR2m0009_WYG_157-34a>¶
人分東西引拽馬軍交頭於御䑓下隨隊呈試驍鋭大¶
刀武藝繼而進呈車砲烟槍及赭山打圍射生馬歩軍¶
統制蕭鷓巴以所獲獐鹿等就御䑓下進獻人馬拽絶¶
大閲儀注　其日皇帝至祥曦殿行門禁衛等並戎服¶
迎駕常起居皇帝至知閤門官以下修注御帶環衛官¶
等並戎服常起居宰執以下並戎服常起居訖皇帝乗¶
馬出從駕官從駕至候潮門大教塲御幄殿下馬入幄¶
更衣訖(依已降㫖惟宰執管軍知閤御帯/環衛官從駕侍從已下免從駕)皇帝被金甲¶
<pb:KR2m0009_WYG_157-34b>¶
出幄行門禁衛等迎駕奏萬福(從駕官應奉臣/僚並免奏萬福)皇帝乗¶
馬(皇太子親王並自大教塲帯全装甲乗馬從駕宰/執使相正任管軍知閤御帶環衛官並戎服從駕)至¶
教塲䑓下馬升䑓入幄從駕官宰執親王使相正任知¶
閤御帶環衛官升䑓於幄殿分東西相向立管軍並令¶
全装衣甲帶御器械執骨朶升䑓於幄殿稍南面西立¶
俟入内官唱排立皇帝出幄行門禁衛等迎駕奏萬福¶
皇帝出閤門分引殿前馬歩三司統制統領官常起居¶
訖次三司将佐以下聼鼓聲常起居次殿帥執骨朶赴¶
<pb:KR2m0009_WYG_157-35a>¶
御座前奏教直陣俟教閲畢再赴御座前奏教圓陣俟¶
教閲畢再赴御座前奏教鋭陣俟教閲畢再赴御座前¶
奏教閲畢歸侍立内侍傳㫖與殿前太尉某諸軍謝恩¶
承㫖訖轉與撥發官引三司統制統領将佐再拜謝恩¶
訖各歸夲軍皇帝起入幄更衣訖皇帝出幄皇帝坐舍¶
人引宰執墪後立俟進御茶床舍人贊就坐宰執躬身¶
應喏訖直身立就座進第一盞酒起立墪後俟皇帝飲¶
酒訖舍人贊就座躬身應喏訖直身立俟宰執酒至接¶
<pb:KR2m0009_WYG_157-35b>¶
盞飲酒訖付殿侍次舍人贊喫食並如儀至第四盞傳¶
㫖宣勸訖御藥傳㫖不拜舍人承㫖贊不要拜贊就座¶
第五盞宣勸如第四盞儀酒食畢舉御茶床舍人分引¶
宰執於幄殿重行立御藥傳㫖不拜舍人承㫖訖揖宰¶
執躬身贊不要拜各祗候直身立降踏道歸幕次皇帝¶
起乗馬至車子院下馬皇帝出幄至車子院門楼上(親/王)¶
(使相正任并戎服俟駕至車子院門楼上相向立得㫖/宣管軍知閤御帶環衛官飲酒並戎服於御座前相向)¶
(立/)出賜親王酒再拜謝訖次賜使相正任并管軍知閤¶
<pb:KR2m0009_WYG_157-36a>¶
御帶環衛官酒訖逐班再拜謝訖依舊相向立次親王¶
執盞進皇帝酒皇帝飲酒訖一班再拜謝訖俟皇帝觀¶
看畢起降車子院門楼歸幄親王已下退(從駕臣僚免/奏萬福乗馬)¶
(從/駕)皇帝乗馬出車子院門行門禁衛等迎駕奏萬福皇¶
帝乗馬至候潮門外大教塲(應從駕臣僚/免奏萬福)應從駕官並¶
戎服乗馬從駕回皇帝乗馬入和寧門至祥曦殿上下¶
馬還宫(餘倣/此)¶
淳熈四年十二月大閲殿歩兩司諸軍於茅灘¶
<pb:KR2m0009_WYG_157-36b>¶
十年十一月上幸龍山教塲大閲¶
淳熈間立定槍手及射射鐵簾賞格槍手以竄刺多寡¶
為十二等支銀兩髙下有差殿歩行司江上諸軍亦如¶
之射射鐵簾以歩数逺近犒賞緡錢亦有差　江南西¶
路安撫司將領陳植言軍中陞加添進事藝的在硬弓¶
勁弩有如弓弩手百歩取勝使敵人不敢輕進而謂之¶
長兵者是也萬一弓弩射不及逺致敵人衝突我陣之¶
前則與無矢同矣今所在按拍唯務持滿為合格殊不¶
<pb:KR2m0009_WYG_157-37a>¶
知不過垜者為不應法既不應法雖合格復何所用乞¶
自今以往弓手以六十歩為額弩手止以一百歩為額¶
庻幾彎拾有力施放和易按拍之時必期於滿鏃合格¶
過垜應法如是則朝廷可以得實効而無濫賞矣望以¶
弓弩手降付有司重别參校擇而行之詔令承㫖司同¶
殿前歩軍司看詳申樞密院¶
十六年光宗即位詔以十月内擇日幸城南大教塲大¶
閲¶
<pb:KR2m0009_WYG_157-37b>¶
紹熈二年樞密院言殿歩司諸軍弓箭手帶甲六十歩¶
射一石二斗力箭十二隻六箭中垜為夲等弩手帶甲¶
一百歩射射四石力箭十二隻五箭中垜為夲等槍手¶
駐足舉手攛刺以四十竄並為夲等令各處主帥委統¶
制統領官精加比較夲等外取陞加最多人每軍五千¶
五百人以上弓手取一十五名弩手取一十五名槍手¶
取一十五名保明觧赴主帥審實觧密院取㫖再試各¶
選取出等髙强二名特與補轉兩官資其餘元觧到比¶
<pb:KR2m0009_WYG_157-38a>¶
試不中人令各司每名犒設錢五貫候将來袞同再試¶
如事藝一同弓弩手令射逺躬親比較槍手令格鬬勝¶
負比較殿歩軍司就來春拍試一次校副尉以下至白¶
轉至承信郎住拍軍兵自長行轉至副都頭住拍詔從¶
之¶
寧宗慶元二年詔以今冬幸茅灘教閲¶
嘉泰二年十月上幸候潮門外教塲大閲¶
　¶
<pb:KR2m0009_WYG_157-38b>¶
　¶
　¶
　¶
　¶
　¶
　¶
　¶
　文獻通考卷一百五十七¶
