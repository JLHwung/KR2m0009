# -*- mode: mandoku-view; -*-
#+TITLE: 文獻通考
#+DATE: 2015-08-24 22:49:33.007598
#+PROPERTY: ID KR2m0009
#+PROPERTY: BASEEDITION WYG    
#+PROPERTY: JUAN 卷五十五
<pb:KR2m0009_WYG_055-1a>¶
欽定四庫全書¶
　文獻通考卷五十五¶
　　鄱　陽　馬　端　臨　貴　與　著¶
　職官考九¶
　　諸卿(少卿/)¶
夏制九卿(記曰夏后氏官百天子有三公/九卿也亦有六卿殷周皆然)殷亦九卿(伊/尹)¶
(曰二公調隂陽/九卿通寒暑)周之九卿卽少師少傅少保冢宰司徒¶
宗伯司馬司冦司空(二代諸卿雖名號不同然其官職/相沿與周不異說在歴代官制篇)¶
<pb:KR2m0009_WYG_055-1b>¶
漢以太常光禄勲衞尉太僕廷尉大鴻臚宗正大司農¶
少府謂之九寺大卿後漢九卿而分屬三司(太常光禄/勲衞尉三)¶
(卿並太尉所部太僕廷尉大鴻臚三卿並司/徒所部宗正大司農少府三卿並司空所部)多進為三¶
公各有署曹掾史隨事為員九卿有疾使者臨問加賜¶
錢布(尚書令陳忠常欲褒/崇大臣故奏建此禮)魏九卿與漢同(九卿名數/與漢同)晋¶
以太常等九卿(即漢/九卿)兼將作大匠太后三卿大長秋皆¶
為列卿各置丞功曹主簿五官等員太康四年増九卿¶
禮秩(元帝以賀循為太常而散騎常侍如故/循以九卿舊不加官惟拜太常而已)宋齊及梁¶
<pb:KR2m0009_WYG_055-2a>¶
初皆因舊制(宋卿尹皆銀章青綬進賢兩梁冠佩水蒼/玉衞尉則武官晋服制以九卿皆文冠乃)¶
(進賢兩梁/冠非舊也)梁武帝天監七年以太常卿加置宗正卿以¶
大司農為司農卿三卿是為春卿加置太府卿以少府¶
為少府卿加置太僕卿三卿是為夏卿以衞尉為衞尉¶
卿廷尉為廷尉卿將作大匠為大匠卿三卿是為秋卿¶
以光禄勲為光禄卿大鴻臚為鴻臚卿都水使者為大¶
舟卿三卿是為冬卿凡十二卿皆置丞及功曹主簿後¶
魏又以太常光禄勲衞尉謂之三卿太僕廷尉大鴻臚¶
<pb:KR2m0009_WYG_055-2b>¶
宗正大司農少府為六卿各有少卿(太和十五年初置/少卿官常同大卿)¶
北齊以太常光禄衞尉宗正太僕大理鴻臚司農太府¶
是為九寺(晋荀朂曰九寺可倂於尚書後魏亦有三府/九寺則九卿稱寺乆矣然通異名不連官號)¶
(其官寺連稱/自北齊始也)置卿少卿丞各一人各有功曹五官主簿¶
録事等員隋九寺與北齊同(自昔三代以上分置六卿/至周明備至秦及漢雖事)¶
(不師古猶制度未繁後漢有三公九卿而尚書之任又/益重矣魏晋以降職制日増後周依周禮置六官而年)¶
(代短促人情相習已乆不能革其視聼故隋氏復廢六/官多依北齊之制官職重設庶務煩滯加六尚書似周)¶
(之六卿又更别立寺監則户部與太府分地官司徒職/事禮部與太常分春官宗伯職事刑部與大理分秋官)¶
<pb:KR2m0009_WYG_055-3a>¶
(職事工部與将作分冬官司空職事自餘/百司之任多𩔖於斯欲求理要實在簡省)煬帝降光禄¶
以下八寺卿階品於太常而少卿各加置二人(始開皇/中諸司)¶
(署惟典掌受納至煬帝署令為判首/取二卿同判丞惟知檢局令闕丞判)唐九寺與北齊同¶
卿各一人少卿各二人丞以下有差龍朔二年改九寺¶
之名凡卿皆加正(若太常卿為奉常/正卿他皆如此)後各復舊¶
宋初雖有九卿皆以為命官之品秩而無職事元豐正¶
名始有職掌中興初併省冗職除太常寺大理寺不罷¶
外宗正以太常兼而衞尉太僕併兵部太府司農併户¶
<pb:KR2m0009_WYG_055-3b>¶
部光禄鴻臚併禮部紹興復置宗正太府司農餘遂廢¶
　　太常卿(少卿協丞郎主簿京博士署/郎    律    兩  郊社)　(祝樂奉禮/太  署)¶
　　　(鼓吹署/署)　(太醫署/)　(太卜署/)　(廪犧署/)　(汾祠/)¶
今太常者亦唐虞伯夷為秩宗兼夔典樂之任也周時¶
曰宗伯為春官掌邦禮秦改曰奉常漢初曰太常欲令¶
國家盛太常存故稱太常(顔師古曰太常者王之旌也/畫日月焉王者有大事則建)¶
(以行禮官主奉持之故曰奉/常後改為太尊大之義也)惠帝更名奉常景帝六年¶
更名太常(惠帝時叔孫通為奉常定宗廟儀法及定漢/儀法皆叔孫通所著論也王莽改太常卿為)¶
<pb:KR2m0009_WYG_055-4a>¶
(秩/宗)後漢秩與漢同每祭祀前奏其禮儀及行事贊天子¶
每選試博士奏其能否大射養老大䘮皆奏其儀每月¶
前晦察行陵廟助祭則平冕七旒漢舊常以列侯忠敬¶
孝愼者居之後漢不必侯也舊制陵縣悉屬歲舉孝廉¶
後漢則否建安中為奉常魏黄初元年改為太常魏晋¶
皆銀章青綬進賢兩梁冠絳朝服佩水蒼玉宋齊皆有¶
之舊用列曹尚書好遷選曹尚書領䕶梁視金紫光禄¶
大夫陳因之後魏為上卿兼置小卿官(周禮有小宗伯/中大夫二人即)¶
<pb:KR2m0009_WYG_055-4b>¶
(其/任)北齊曰太常寺置卿及少卿丞各一人掌陵廟羣祀¶
禮樂儀制天文術數衣冠之屬後周建六官置大宗伯¶
卿一人(掌邦禮以佐/皇帝和邦國)是為春官隋曰太常與北齊同煬¶
帝加置少卿二人唐因之龍朔二年改太常為奉常(少/卿)¶
(丞隨寺名改/光禄以下同)咸亨元年復舊光宅元年改太常為司禮¶
神龍初復舊卿一人掌禮儀祭祀總判寺事少卿二人¶
通判(餘寺少卿職並同太常少/卿本一員神龍中加一員)領丞一人主簿二人博¶
士四人太祝二人奉禮郎協律郎各二人齋郎五百五¶
<pb:KR2m0009_WYG_055-5a>¶
十二人(其餘小吏/各有差)郊祀太公廟大樂鼓吹太醫太卜廪¶
犧等署各有令(其郊社及太公/廟兩京皆有)¶
宋初太常寺皆以禁林之長主判(續會要云皆/以兩制充)而禮院¶
自有判院同判院祥符中祥瑞繁縟别建禮儀院輔臣¶
主判而知制誥為知院天禧末罷知院天聖中省禮儀¶
院而寺與禮院事舊不相兼康定元年置判寺同判寺¶
並兼禮儀事元豐正名始專其職焉卿掌禮樂郊廟社¶
稷壇壝陵寝之事(禮之名有五吉賓軍嘉凶皆掌其制/度儀式祭祀有大祠有中祠有小祠)¶
<pb:KR2m0009_WYG_055-5b>¶
(其犧牲幣玊酒薦獻噐服名辨其等掌樂律樂舞樂章/凡親祠及四孟月朝獻景靈宮郊祀太廟掌贊相禮儀)¶
(升降之節及朝會燕享上夀封冊之儀若禮樂有損益/及祀典神祇爵號與封襲繼嗣之事常考定者擬上於)¶
(禮部凡太醫政/令以時頒行)元祐詔太常寺置長貳餘寺監長貳並¶
互置中興併省寺監獨存太常又命太常兼宗正紹興¶
復隆興元年詔光禄寺併歸太常寺兼領掌社稷及武¶
成王廟諸壇齋官習樂之事丞一員罷卿舊不除人(紹/興)¶
(三十五年除張扶執政以為言遂改宗正復言/之乃除祭酒開禧閒忽除陳讜俄亦改秘書監)少卿元¶
祐初除呂純禮御史論門䕃得官不可任奉常於是外¶
<pb:KR2m0009_WYG_055-6a>¶
補建炎初并省冗職詔太常少卿一員兼宗正少卿(國/初)¶
(太常少卿博士寺丞俱為寄禄官少卿後/來為朝議大夫博士丞議郎丞奉議郎)¶
丞秦置一人漢多以博士議郎為之後漢凡諸丞皆掌¶
行禮及祭祀小事總署曹事舉廟中非法皆銅印墨綬¶
進賢兩梁冠(職官要録曰晋宋九卿丞皆進賢一/梁冠介幘皁衣銅印黄綬齊梁墨綬)歴代¶
皆有(韋𢎞為太常丞父賢以𢎞當嗣太常職掌陵廟/煩劇多過勅𢎞自免及賢疾篤𢎞坐廟事繫獄)梁¶
舊用員外郎遷尚書郎天監七年改視尚書郎陳因之¶
後魏北齊亦有之隋有二人唐因之分判寺事(餘寺丞/職並同)¶
<pb:KR2m0009_WYG_055-6b>¶
宋皇祐中詔特差近上知禮官一員兼丞事建炎三年¶
省紹興復置¶
主簿漢有之(漢鹵簿之制太常駕/四馬主簿前車八乗)魏晋亦有焉梁天監¶
七年十二卿各置主簿一人陳因之北齊有功曹五官¶
主簿二人(歴代諸主簿多/說在列職篇)唐置二人掌付事勾稽省署¶
抄目監印給紙筆等事(餘寺主簿/並同職)¶
宋皇祐中宋祁乞増置一員勾檢在寺文書及掌出納¶
遂除胡瑗後省不置元豐正名初除王子奇建炎三年¶
<pb:KR2m0009_WYG_055-7a>¶
省紹興十年復置¶
　　容齋洪氏隨筆曰自元豐官制行九寺五監各置¶
　　主簿專以掌勾考簿書為職他不得預紹聖初韓¶
　　粹彦為光禄主簿自言今輙預寺事非先帝意也¶
　　請如元豐詔書從之如玉牒脩書主簿不預見於¶
　　王定國雜録予猶及見紹興中太府寺公状文移¶
　　惟卿丞繫銜後來掌故之吏昧於典章遂一切與¶
　　丞等今百官庶府皆戾官制非特此一事也¶
<pb:KR2m0009_WYG_055-7b>¶
博士魏官也魏文帝初置晋因之掌引導乗輿王公以¶
下應追諡者則博士議定之(秦有博士數十人兩漢太/常屬官皆有博士掌以五)¶
(經教子弟則今國子/博士是也說在本篇)端委佩玉朝之大典必於詢度歴¶
代皆有隋有四人唐因之甚為清選資位與補闕同掌¶
撰五禮儀注導引乗輿贊相祭祀定誄諡及守祧廟開¶
閉塪室及祥瑞之事¶
宋祥符中置博士二員後四員元豐正名初除何洵直¶
博士掌講定五禮儀式有改革則據經審議凡於法應¶
<pb:KR2m0009_WYG_055-8a>¶
諡考其行状撰定諡文有祠事則監視儀物掌凡贊道¶
之事中興省丞簿而太常博士如故紹興九年諫議大¶
夫曾統言祖宗朝太常博士四員今見一員添置一員¶
隆興元年從王太寳等議併省博士一員¶
太祝殷官與太宰等官為六太周官太祝下大夫二人¶
上士四人掌六祝之辭以祈福祥秦漢有太祝令丞後¶
漢亦曰太祝令丞晋宋齊梁陳後魏北齊皆因之後周¶
依周官至隋置太祝署太祝令丞煬帝罷署太祝八人¶
<pb:KR2m0009_WYG_055-8b>¶
唐初有七人後增為九人開元二十三年減置三人掌¶
讀祝文出納神主¶
宋太祝奉禮郎掌奏祭祀闕則承奏䕃京官十六以上¶
未掌事者充郊社掌坐齋郎無員數(富韓公之父貧甚/客呂文穆門下一)¶
(日白公曰某児子十許歲欲令入書院事廷評太祝李/文靖公為相治第隘甚或以為公言曰居第當傳子孫)¶
(此為宰相㕔事誠隘為太祝奉禮㕔事已/寛矣盖三官皆宰相子弟初䕃之官也)¶
奉禮郎漢大鴻臚有理禮郎四十七人晋理禮郎四人¶
屬大行令後魏理禮郎四人北齊有奉禮郎三十人屬¶
<pb:KR2m0009_WYG_055-9a>¶
鴻臚寺之司儀署後周有理禮中士下士各一人隋有¶
奉禮郎十六人屬太常寺煬帝減至六人唐初有理禮¶
郎四員掌設板位執儀行事至永徽二年以廟諱改為¶
奉禮郎開元二十三年減二員(奉禮本名理禮國家撰/五代史志至永徽七年)¶
(乃成於時此官已改故隋書百官志謂北齊及隋時理/禮皆為奉禮奉禮之名雖見於前史其改始自永徽)¶
宋奉禮郎品秩見前掌奉幣帛授初獻官大禮則設親¶
祠板位大祀掌讀冊授搏黍以嘏告餘福則進爵酌酒¶
受其虚爵¶
<pb:KR2m0009_WYG_055-9b>¶
協律郎漢曰協律都尉李延年為之(武帝以李延年善/新聲故為此官)¶
後漢亦有之魏杜夔亦為之(魏武平荆州初得杜䕫/知音識舊故為此官)晋¶
改為協律校尉後魏有協律郎又有協律中郎北齊及¶
隋協律郎皆二人唐因之掌舉麾節樂調和律呂監試¶
樂人典課¶
宋協律郎朝宴親郊則遣官攝事崇寕後協律郎𨽻大¶
晟府又有按協聲律製撰文字運譜等官以京朝官選¶
又或白衣士人通樂律者為之¶
<pb:KR2m0009_WYG_055-10a>¶
兩京郊社署周官有典祀掌以時祭祀秦漢有太祝令¶
丞屬奉常景帝改為祠祀武帝更曰廟祀後漢祠祀屬¶
少府魏晋有太祝令丞宋曰明堂令丞掌祀五帝之事¶
齊有太祝及明堂二令梁有明堂太社二令並屬太常¶
北齊太廟令兼領郊祀崇虚二丞(郊祀掌五郊羣神崇/虚掌五嶽四瀆神)¶
後周有司郊上士中士司社中士下士隋太常寺置郊¶
社署令丞各一人唐因之掌郊祀明堂祠祀祈禱及茅¶
土衣冠等事¶
<pb:KR2m0009_WYG_055-10b>¶
宋嘉祐元年置郊社令命石祖元為之熈寕元年郊社¶
局令張伯世言合有郊社名而不主四郊之事於是始¶
主四郊壇壝之事(按唐六典兩京郊社局令各一人掌/五郊社稷明堂之位然則郊社令通)¶
(管五郊之事乞自今兼令勾當四郊壇壝之事使得廵/視提舉所貴官正其名郊兆常潔從之郊社令掌廵視)¶
(四郊及社稷之壇壝掌凡/掃除之事祭社則省牡)渡江初闕紹興十九年始除¶
韓彦直為太社令請給並依五監主簿例¶
太樂署周官有大司樂掌成均之法亦謂之樂尹以樂¶
舞教國子(左傳楚鍾建為樂/尹即大司樂也)秦漢奉常屬官有太樂令¶
<pb:KR2m0009_WYG_055-11a>¶
及丞又少府屬官并有樂府令丞後漢永平三年改太¶
樂為大予樂令掌伎樂人凡國祭饗掌諸奏樂(盧植禮/注云大)¶
(予令如古大胥漢大樂律卑者之子不得舞宗廟之酎/除吏二千石到六百石及闗内侯到五大夫子取適子)¶
(髙五尺以上年十二到三十顔/色和順身體循禮者為舞人)魏復曰太樂令丞晋亦¶
有之齊銅印墨綬進賢一梁冠絳朝服(齊太樂及諸陵/令永明末置用)¶
(二品三品勲置主/簿户曹六品保舉)梁陳因之後魏置太樂博士北齊曰¶
大樂令丞後周有大司樂掌成均之法後改為樂部有¶
上士中士隋有太樂令丞各一人唐因之掌習音樂樂¶
<pb:KR2m0009_WYG_055-11b>¶
人簿籍¶
宋制太樂局令一人丞一人樂正二人副使正二人掌¶
車駕郊祀及御殿御樓大祠登歌徽宗時置大晟府以¶
大司樂為長典樂為貳次曰太樂令秩比丞次曰主簿¶
曰協律郎又有按協聲律製撰文字運譜等官以京朝¶
官選又或白衣士人通樂律者為之又以武臣監府門¶
及太樂法物庫以侍從及内省近侍官提舉所典六案¶
曰太樂曰鼓吹曰宴樂曰法樂曰知雜曰掌法京朝禮¶
<pb:KR2m0009_WYG_055-12a>¶
樂掌於奉常崇寕初置局議太樂樂成置府建官以司¶
之禮樂始分為二四年詔曰廼者得隠逸之士於草茅¶
之賤獲英莖之器於受命之邦適時之宜以身為度鑄¶
鼎以起律因律以制噐親賜樂名曰大晟府舊樂勿用¶
五年二月因省冗員併之禮官九月復舊大觀四年以¶
官徒廪給繁厚樂令一員監官二員吏禄並視太常格¶
宣和二年詔以大晟府近歲添置冗濫徼幸並罷¶
鼓吹署周禮有鼓人掌六鼓四金之音後漢有承華令¶
<pb:KR2m0009_WYG_055-12b>¶
典黄門鼓吹屬少府晋置鼓吹令丞屬太常元帝省太¶
樂并鼓吹哀帝復省鼓吹而存太樂梁有鼓吹令丞又¶
有清啇署北齊鼓吹令丞及清商署並屬太常隋有鼓¶
吹清商二令丞至煬帝罷清商署唐鼓吹署令丞各一¶
人所掌頗與太樂同¶
宋鼓吹局令一人丞一人崇寕後𨽻大晟府(詳見太/樂署)¶
太醫署周官有醫師上士下士掌醫之政令秦兩漢有¶
太醫令丞亦主醫藥屬少府(後漢又有醫/丞有醫工長)魏因之晋銅¶
<pb:KR2m0009_WYG_055-13a>¶
印墨綬進賢一梁冠絳朝服而屬宗正過江省宗正而¶
屬門下省宋齊𨽻侍中梁陳因之後魏有太醫博士助¶
教北齊又曰太醫令丞後周太醫下大夫隋太醫署令¶
二人唐因之主醫藥凡領醫針炙按摩咒禁各有博士¶
五代時有翰林醫官使¶
宋制翰林醫官院使副各二人並領院事以尚藥奉御¶
充或有加諸司使者直院四人尚藥奉御六人醫官醫¶
學祗候無定員(舊制翰林醫官使四人副使二人直院/七人尚藥奉御七人醫官三十人醫學)¶
<pb:KR2m0009_WYG_055-13b>¶
(四十人祗候醫人十二人其員猥多寳元二年始立使/副直院尚藥奉御定員醫官醫學無班位以服色為差)¶
(加同正官至尚藥奉御者或加檢校官其直院/則奉御及同正官皆為之多自醫官特奨而授)掌供奉¶
醫藥及承詔視療衆疾之事典二人徽宗時置翰林院¶
勾當官一員以内侍省押班都知充總天文書藝圖畫¶
醫官四局崇寕元年詔醫官有勞轉皇城使實及五年¶
方許除遥郡刺史又七年除遥郡團練又十年以上方¶
許除遥郡防禦使醫官有和安成和成安成全大夫(舊/為)¶
(軍噐/庫使)保和大夫(舊為西/綾錦使)保安太夫(舊為𣙜/易使)翰林良醫(舊/為)¶
<pb:KR2m0009_WYG_055-14a>¶
(翰林醫/官使)和安成和成安成全郎(舊為軍器/庫副使)保和郎(舊為/西綾)¶
(錦副/使)保安郎(舊為𣙜/易副使)翰林醫正(舊為翰林/醫官副使)翰林醫官翰¶
林醫效翰林醫痊翰林醫愈翰林醫證翰林醫診翰林¶
醫候翰林醫學舊諸司使副有醫官使及副使盖自太¶
醫丞直院轉醫官副使叙遷年格一同武官但為東班¶
使額耳(謂自法酒庫以/上至皇城使)政和初既易武階而醫官之名¶
亦遂易焉凡十有九階立和安大夫視𣙜易使以上翰¶
林良醫視醫官使其和安郎以下視東副使若醫官副¶
<pb:KR2m0009_WYG_055-14b>¶
使則以醫正易之(官制舊典云此名皆大臣所撰無所/稽據傳曰登髙能賦可以為大夫今)¶
(乃以雜流為之可見/當時大臣之不學也)舊額和安大夫至良醫二十員紹¶
興二年五員和安郎至醫官元額三十員紹興二年四¶
員醫效元額七員紹興二員醫痊元額十員今一員醫¶
愈至祗候大方脉元額百五十員紹興十五員而已¶
太卜署殷官太卜為六大周官太卜掌三兆之法秦漢¶
有太卜令後漢并於太史自後無聞後魏有卜博士北¶
齊有太卜局丞後周有太卜大夫小卜上士龜占中士¶
<pb:KR2m0009_WYG_055-15a>¶
隋曰太卜令丞一人唐因之¶
宋以太卜𨽻司天臺然不置專官¶
廪犧署周禮有牧人掌牧六牲以供祭祀秦漢内史左¶
馮翊廪犧令丞並掌犧牲鴈鶩後屬大司農後漢河南¶
尹屬官有廩犧丞魏晋宋齊梁陳後魏北齊隋皆有之¶
唐令丞各一人掌犧牲粢盛之事¶
汾祠署齊太公廟署並有令丞各一人唐開元中置¶
宋廪犧屬光禄寺有牛羊司供應所掌大中小祀牲牷¶
<pb:KR2m0009_WYG_055-15b>¶
及太官宴享膳饈之用監官三人以諸司使副及三班¶
使臣充監棧圏三人以三班使臣充¶
　　光禄卿(少卿署丞掌主簿/良醖      醢署)　(大官署/)　(珍饈署/)¶
秦有郎中令(主郎内諸官/故曰郎中令)掌宮殿掖門户漢因之(石建/為郎)¶
(中令奏事事已下建省讀驚曰書馬者與尾/而五今乃不足一獲譴死矣其謹慎如此)至武帝太¶
初元年更名光禄勲(應劭曰光明也禄爵也勲功也如/淳曰勲之言閽也閽古主門之官)¶
(光禄主官門故也張安世為光禄勲郎有醉小便殿上/主事行法安世曰何以知其不覆水也其隠人&KR0136;失如)¶
(此王莽時乃改/光禄勲為司中)後漢曰光禄勲所掌同典三署郎更直¶
<pb:KR2m0009_WYG_055-16a>¶
執㦸宿衛考其徳行而進退之(漢東京三署郎有徳應/四科者歳舉茂才二人)¶
(四行二人及三署郎罷省光禄勲/猶依舊舉四行衣冠子弟以充之)郊祀之事掌三獻光¶
禄勲居禁中(如宋之殿/中御史)有獄在殿門外謂之光禄外部¶
兩漢自光禄大中中散諫議等大夫及謁者僕射羽林¶
郎郎中侍郎五官武賁左右等中郎将奉車附馬二都¶
尉軍户騎三將(如淳曰主車曰車/郎主户衞曰戸郎)並屬光禄勲(後漢張/湛字子)¶
(孝拜光禄勲光武臨朝或有惰容湛輙陳諫其失又杜/林字伯山為光禄勲内供奉宿衛外總三署周宻敬慎)¶
(選舉稱平郎有好學者輙見誘進朝夕滿堂士以此/髙而慕附又荀爽為光禄勲視事三日册拜司空)建¶
<pb:KR2m0009_WYG_055-16b>¶
安末復改光禄勲為郎中令魏黄初元年復為光禄勲¶
東晋哀帝興寕二年省光禄勲併司徒孝武寕康元年¶
復置自魏晋以後無復三署郎而光禄不復居禁中唯¶
外官朝㑹則以名到焉二臺奏劾則符光禄加禁止觧¶
禁止亦如之(禁入殿省光禄/主殿門故也)其宫殿門户至宋文猶屬¶
焉梁除勲字謂之光禄卿卿舊視列曹尚書天監中視¶
中庶子職與漢同後魏又置少卿北齊曰光禄寺置卿¶
少卿兼掌諸膳食帳幕隋文帝開皇三年廢光禄寺入¶
<pb:KR2m0009_WYG_055-17a>¶
司農十二年復置初有卿及少卿各一人煬帝加置二¶
少卿(唯取漢代舊名/而其職則别)唐龍朔二年改光禄寺為司宰寺¶
咸亨初復舊光宅元年為司膳神龍初復舊卿一人掌¶
終獻行事少卿二人領太官珍饈良醖掌醢等四署署¶
各有令丞¶
丞漢二人多以博士議郎為之後漢一人魏晋因之銅¶
印黄綬梁陳視員外郎(其員外說在通直/散騎常侍郎中)後魏北齊並¶
有之隋有三人唐置二人¶
<pb:KR2m0009_WYG_055-17b>¶
主簿漢置晋宋齊梁陳並有之北齊曰功曹五官主簿¶
隋二人唐因之¶
宋光禄寺判寺事一人以朝官以上充古者其屬有太¶
官珍饈良醖掌醢四局令分隸御厨法酒庫古者祭祀¶
則省牲鑊濯溉三公攝祭為終獻今並以他官攝本寺¶
但掌供祠祭酒醴果實醢醯菹薪炭及㸃饌進胙之事¶
卿少卿丞為寄禄官卿後來為中奉大夫少卿朝儀大¶
夫丞宣義郎元豐官制行置卿少卿丞主簿各一人元¶
<pb:KR2m0009_WYG_055-18a>¶
祐三年詔長貳互置政和六年監察御史王桓等言祭¶
祀牲牢之具掌於光禄而寺官未嘗臨視請太祠以長¶
貳朔祭及中祠以丞簿監視宰割禮畢頒胙有故及小¶
祠聼以其屬攝從之中興後廢光禄併入禮部¶
太官署令丞於周官為膳夫庖人外饔中士下士盖其¶
任也秦為太官令丞屬少府兩漢因之桓帝延熹元年¶
使太官令得補二千石魏亦屬少府晋屬光禄勲宋齊¶
屬侍中梁門下省領太官陳因之後魏分太官為尚食¶
<pb:KR2m0009_WYG_055-18b>¶
中尚食知御膳隸門下省而太官掌百官之饌屬光禄¶
卿北齊因之後周有典庖中士内膳中士隋如北齊唐¶
因之各一人¶
宋朝隸御厨勾當官五人以朝官并諸司使副内侍都¶
知押班充掌供御之膳饈及内外饔餼割烹煎和素膳¶
之事元祐初罷太官令二年復置崇寕二年置尚食局¶
太官令惟掌祠事¶
珍饈署令丞周官籩人掌四籩之實盖其任也後漢少¶
<pb:KR2m0009_WYG_055-19a>¶
府屬官有甘丞主膳具晋太官令有&KR0307;官果官吏各二¶
人自後無聞北齊餚藏令屬光禄寺後周有餚藏中士¶
下士隋如北齊唐因之長安中改為珍饈神龍初復舊¶
開元初又改之有令丞各一人¶
宋珍饈署隸御厨有供備庫(太平興國二年/改為内物料庫)有使及副¶
使掌供尚食及内外膳饈米麵飴蜜棗豆百品之料監¶
官二人以三班及内侍充監門一人以三班充外物料¶
庫掌給皇城外諸宫院油鹽米麵之品監官二人以三¶
<pb:KR2m0009_WYG_055-19b>¶
班内侍充¶
良醖署令丞於周官有酒正中士下士掌酒之政令後¶
漢湯官丞主酒屬少府晋有酒丞一人齊食官局有酒¶
吏梁曰酒庫丞北齊有清漳令丞主酒後周如古周之¶
制隋曰良醖署令丞各一人唐因之¶
宋良醖署屬御厨有内酒坊使掌造法糯酒常料之三¶
等酒以供邦國之用監官三人監門二人以三班内侍¶
充都&KR0920;院掌造&KR0920;以給内酒坊之用及出鬻而收其直¶
<pb:KR2m0009_WYG_055-20a>¶
監官二人以京朝官及諸司使副内侍充法酒庫掌造¶
供御及祠祭(周太祖平河中得酒工王思/善造法&KR0920;因立法酒庫置之)凡祭祀供五¶
齊三酒以實罇罍監官二人以朝臣及三班使臣内侍¶
充¶
掌醢署令丞於周官有醢人掌四豆之實自後無聞至¶
齊諸公府有醸食典軍二人後周有掌醢中士下士隋¶
曰掌醢署令丞各一人唐因之¶
宋屬御厨有油醋庫監官一人以京朝官充掌造油醯¶
<pb:KR2m0009_WYG_055-20b>¶
胾以供邦國膳饈内外之用¶
　　衞尉卿(丞署主簿車武庫令丞左武噐令丞/宫    公  司馬令    右都候附)¶
衛尉秦官掌門衛屯兵漢因之(漢舊儀曰衛尉寺在宫/内胡廣云主宮闕之内)¶
(衛寺於周垣下為區/廬者若今之仗宿屋)景帝初更名中大夫令後元年復¶
為衛尉又有長樂建章甘泉衛尉皆掌其宫其職畧同¶
而不常置(顔師古曰各隨所/掌之宫以為官名)後漢有衛尉卿一人職與¶
漢同晋銀章青綬五時朝服武官佩水蒼玉掌冶鑄領¶
冶金(凡領五千三百五十冶在江北而江南唯/有梅根及冶塘二冶皆屬揚州不屬衛尉)晋江左¶
<pb:KR2m0009_WYG_055-21a>¶
不置衛尉宋孝武復置南齊掌宫城管鑰(後漢張衡西/京賦曰衛尉)¶
(入屯以警夜廵南齊宫城諸却敵樓上本施鼓持/夜者以應更唱髙帝以鼓多警眠遂改以鐵磬)梁衛¶
尉卿位視侍中職與漢同卿每月丞每旬行宫徼紏察¶
不法陳因之後魏亦有之北齊為衛尉寺有卿及少卿¶
各一人隋文帝開元三年廢衛尉寺入太常及尚書省¶
十三年復置掌軍噐儀仗帳幕之事而以監門衛掌宫¶
門屯兵唐因之龍朔二年改衛尉為司衛咸亨初復舊¶
光宅元年又改為衛尉神龍初復舊卿一人少卿二人¶
<pb:KR2m0009_WYG_055-21b>¶
(初少卿一人太/極元年加一人)領武庫武噐守宫三署署各有令丞秦¶
漢多以博士議郎為之後漢一人魏晋並同宋孝武増¶
置一人梁亦有之後魏北齊並有隋因之唐置二人¶
主簿一人漢衛尉駕四馬主簿前車以乗晋有衛尉主¶
簿二人宋齊梁陳因之北齊隋亦有二人唐因之¶
宋衛尉寺判寺事一人以郎官以上充凡武庫武噐並¶
歸内庫及軍噐庫以他官及内侍典領守宫歸儀鸞司¶
本寺無所掌卿少卿丞皆為寄禄官卿後來為中奉大¶
<pb:KR2m0009_WYG_055-22a>¶
夫少卿奉直大夫寺丞宣義郎元豐官制行置卿少卿¶
丞主簿各一人卿掌儀衛兵械甲胄之政令少卿為之¶
貳丞參領之凡内外作坊輸納兵噐則辨其名數驗其¶
良窳以歸於武庫不如式者罰之時其曝凉而封籍其¶
數若進御及頒給則按籍而出之每季委官檢視歲終¶
上計帳於兵部掌凡幄帟之事大禮設帷宫張大次小¶
次陳鹵簿儀仗長貳晝夜廵徼察其不如儀者押仗官¶
則前期禀差凡仗衛供羽儀節鉞金鼓棨㦸朝㑹亦如¶
<pb:KR2m0009_WYG_055-22b>¶
之宴享賓客供幕帟茵席視其敝者移少府軍噐監脩¶
焉分案四置吏十元祐三年詔長貳互置所隸官司十¶
有三内弓箭庫南外庫軍噐衣甲庫軍噐弓槍之庫軍¶
噐弩劍箭庫掌藏兵仗噐械甲胄以備軍國之用儀鸞¶
司掌供幕帟供帳之事軍噐什物庫宣徳樓什物庫掌¶
收貯什物給用則按籍而頒之左右金吾衛司六軍儀¶
仗司掌清道徼廵排列奉引儀仗以肅禁衛凡儀物以¶
時脩飾選募人兵而校其遷補之事(政和五年詔金吾/衞仗司依格差武)¶
<pb:KR2m0009_WYG_055-23a>¶
(冀大夫/以上)中興後廢衛尉幷入工部¶
武庫令丞於周官司甲司弓矢等下大夫司戈盾等中¶
士下士盖其任也兩漢曰武庫令屬執金吾後漢又有¶
考工令丞屬太僕主造兵噐成付武庫令魏晋因之晋¶
後屬衛尉宋齊武庫令丞屬尚書庫部梁陳屬衛尉卿¶
北齊亦有後周如周官隋如北齊唐因之各一人天寳¶
六載四月勅改儀制令廟社門宫門每門各二十㦸東¶
宫每門各十八㦸一品門十六㦸嗣王郡王若上柱國¶
<pb:KR2m0009_WYG_055-23b>¶
𢃄職事二品散官光禄大夫以上鎭國大将軍以上各¶
同職事品及京兆河南太原府大都督大都護門十四¶
㦸上柱國帯職事三品上護軍帯職事二品若中都督¶
上都䕶門十二㦸國公及上䕶軍帯職事三品若下都¶
督諸州門各十㦸並官給貞元五年十二月中書門下¶
奏應請列㦸官准儀制令正一品開府儀同三司嗣王¶
郡王幷勲官上柱國柱國等𢃄職事三品以上並許列¶
㦸准天寳六載四月勅文加散官光禄大夫鎮國大将¶
<pb:KR2m0009_WYG_055-24a>¶
軍以上各同職事品近日散試官便帯髙階者衆恐須¶
商量者伏請准舊制令本文取帶三品以上正員職事¶
為定勅㫖依¶
武噐署令丞隋行臺尚書省有武噐監令唐永徽中始¶
置各一人掌祭祀及朝㑹廵幸及公卿婚葬鹵簿之事¶
宋武庫武噐並歸内庫及軍噐庫以他官及内時典領¶
軍噐凡四庫勾當官並二人衣甲弓槍弩劍三庫悉以¶
諸司使副及内侍充什物庫以三班使臣充掌禁兵噐¶
<pb:KR2m0009_WYG_055-24b>¶
鎧甲供軍什噐儲偫之物辨其出納¶
守宫署漢有守宫令丞掌御紙筆墨及諸財用幷封泥¶
之事屬少府晋及北齊屬光禄勲北齊守宫令掌張設¶
之事梁陳屬大匠卿隋屬衛尉寺唐置令一人掌諸鋪¶
設帳幕氊褥床薦几席之事(廣徳二年二月勅文京兆/府諸司諸使幕士丁匠總)¶
(八萬四千五百人數内宜月支二千九百四十四人仍/令河束闗内諸州府據户口分配不得偏出京兆府餘)¶
(八萬一千一百/一十四人並停)¶
宋守宫署歸儀鸞司儀鸞司勾當官四人以諸司使副¶
<pb:KR2m0009_WYG_055-25a>¶
及内侍充掌奉乗輿親祠郊廟朝㑹廵幸宴饗及内庭¶
供帳之事凡三庫一曰金銀噐皿帟幕什物二曰香燭¶
三曰氊油床椅鐵噐雜物監門二人以三班使臣充¶
公車司馬令秦屬衛尉漢因之掌殿司馬門夜徼宫中¶
天下上章四方貢獻及闕下凡所徵召公車者皆總領¶
之(漢張釋之為公車令時景帝與太子梁王共車入朝/不下司馬門釋之遂劾其不敬文帝免冠謝太后太)¶
(后詔赦之然/後得入宫也)後漢有丞一人丞選曉諱掌知非法尉主¶
闕門兵禁戒非常(胡廣曰諸門部各陳屯夾道其旁設/兵以示威武交節㦸以遮誤出入也)¶
<pb:KR2m0009_WYG_055-25b>¶
晋江左以來直曰公車令宋以後屬侍中隋有公車署¶
置令丞唐無¶
左右都候(周禮司寤氏有夜士干/寳注曰今都候之屬)後漢各一人主劍㦸¶
士徼循宫及天子有所收考(宫中諸有詔奏罪左都候/執㦸戲車縛送付詔獄在)¶
(宫大小各付所屬見尚書令僕/射尚書皆執版拜見郎對揖)屬衛尉後無¶
　　宗正卿(少卿令丞/太廟)　(主簿/)　(崇元署/)　(諸陵署/)¶
周官小宗伯掌三族之别以辨其親疏秦置宗正掌親¶
屬漢因之更以叙九族平帝元始四年更名宗正五年¶
<pb:KR2m0009_WYG_055-26a>¶
又於郡國置宗師以紏皇室親族世氏致敎訓焉選有¶
徳義者為之有寃失職者宗師得因郵亭上書宗伯請¶
以聞(為書付郵亭/令送至宗伯)常以正月賜宗伯帛十匹王莽倂宗¶
伯於秩宗後漢曰宗正卿一人掌序錄王國嫡庶之次¶
及諸皇室親屬逺近郡國歲因計上皇族名籍若有犯¶
法當髠以上先上諸宗正宗正以聞乃報决(胡廣曰宗/正又歲一)¶
(理諸王世譜差叙/秩第髠枯昆切)兩漢皆以皇族為之不以他族(楚元/王子)¶
(鄙吝劉辟疆劉徳等迭為此官又後漢書曰劉/軫字君文梁孝王之允為宗正卒官遂世掌焉)魏亦然¶
<pb:KR2m0009_WYG_055-26b>¶
晋兼以庶姓(山公啓事曰羊祜忠篤寛厚然不/長理劇宗正卿缺不審可轉作否)咸寕三¶
年又置宗師以扶風王亮為之使皇室戚屬奉率徳義¶
所有施行必令誥之(梁王彤亦/為宗師)東晋省之屬太常(桓温/奏省)¶
宋齊不置宗正梁天監七年復置之視列曹尚書主皇¶
室外戚之籍以皇族為之陳因之後魏有宗正卿少卿¶
北齊亦然後周有宗師中大夫(掌皇族定世系辨/昭穆訓以孝悌)屬大¶
冢宰隋如北齊之制唐龍朔二年改為司宗咸亨元年¶
復舊光宅元年改為司屬神龍初復舊卿一人少卿二¶
<pb:KR2m0009_WYG_055-27a>¶
人(初少卿一人太極/元年加置一人)掌皇族外戚簿籍及邑司名帳領¶
崇元署及諸陵太廟開元二十五年制宗正等寺官屬¶
皆以皇族為之¶
宋宗正寺判寺事二人以宗姓兩制以上充闕則以宗¶
姓朝官以上知丞事掌奉宗廟諸陵薦享之事司皇族¶
之籍大宗正司知司事二人以皇親團練觀察使以上¶
充掌敦睦皇族敎導宗子受其陳請辯訟之事及紏過¶
失而達之朝廷(景祐三年始置司以皇兄寕江軍節度/使濮王知大宗正事皇姪彰化軍節度)¶
<pb:KR2m0009_WYG_055-27b>¶
(觀察留後守節/同知大宗正事)修玊牒官無定員掌修皇帝玉牒序宗¶
𣲖紀族屬歲撰宗子名以進(舊隸宗正寺景祐中言者/以玉牒與國史相通後以)¶
(史官/兼)又有睦親廣親宅都大管勾三人以内侍充元豐¶
六年詔宗正寺長貳不專用國姓盖自有大宗正司以¶
統皇族也中興後卿一人不常置少卿一人以太常兼¶
三年復置少卿一員嘉定九年詔以宗學改隸宗正寺¶
自此寺官又預考校之事大宗正司知及同知官各一¶
人丞二人官屬有記室一人熙寕三年始以異姓朝臣¶
<pb:KR2m0009_WYG_055-28a>¶
二員知丞事置局於睦親廣親宅是歲省管勾睦親廣¶
親及提舉郡縣主等宅官以其事歸宗正崇寕三年置¶
南外宗正司在南京西外宗正司在西京各置敦宗院¶
中興後以位髙屬尊者為判大宗正事如舊制以宗室¶
團練以上有徳望者充又置知大宗正丞一員以文人¶
充掌紏合宗室而檢防之訓飭之凡南班宗室磨勘遷¶
轉襲封請給核其當否嫁娶房奩分析財産酌厚薄多¶
寡而訂其議凡宗室除合該賜名外皆大宗正定名而¶
<pb:KR2m0009_WYG_055-28b>¶
後報宗正寺其餘遷授官資支給錢米考核以詔予奪¶
其不率敎者以法拘之歲乆知悔則除其過名分按六¶
署吏十有二又有南外宗正司西外宗正司以處宗室¶
之在外者各仍舊制設厚宗院皆設知宗仍以所在通¶
判職官兼丞簿其紏合檢防訓飭如大宗正司西南外¶
兩司闕知宗間令大宗正司選擇保明而後授之又各¶
置敎授以課其行藝初建炎南幸先徙宗室於江淮於¶
是大宗正司移江寕南外移鎮江西外移揚州其後屢¶
<pb:KR2m0009_WYG_055-29a>¶
徙後西外止於福南外止於泉又有紹興府宗正司盖¶
初隨其所寓而分管轄之乾道七年嘗欲移紹興府宗¶
正司於蜀不果後歸倂行在嘉定間用臣僚言乞凡除¶
授知宗須擇老成更練之人詔知宗宗丞照百司例每¶
日入局所以示增重宗盟之意¶
玉牒所淳化六年始設局置官倣唐制也詔以皇宋玉¶
牒為名建玉牒殿宇新寺九年以知制誥劉筠夏竦為¶
修玉牒官自後置一員或二員(朱勝非秀水閑居錄本/朝國書嚴奉寳藏未有)¶
<pb:KR2m0009_WYG_055-29b>¶
(如玉牒者用金花紅羅標黄金軸至神宗朝以軸大難/於披閲詔為黄金梵夾又以黄金為匣鎻鑰皆金也進)¶
(呈畢安奉於宗正寺玉牒殿士大夫罕有知其制度者/予頃在朝廷因宗正丞謝汲自本寺事論及玉牒問宰)¶
(執諸公制度趙元鼎曰不過刻如王冊耳子曰國家宗/支之蕃自古無之每朝為一牒宗室官稱名行女與其)¶
(夫皆錄之以玉刋不其難乎年又中興系年錄注每朝/為一牒乃載人主系序及歴  行事如帝紀而差詳其)¶
(後附以皇后事迹親王宗室子女則有宗蕃慶系錄仙/源𩔖譜仙源積慶圖三書詳焉非同為一牒也玉牒則)¶
(奉安於玉牒殿𩔖譜則安/於屬籍堂勝非亦少誤)景祐元年宗正寺脩玊牒官¶
李淑申請詔以編脩院㕔西閣子充脩纂玊牒之所(李/淑)¶
(言前脩玉牒官馮允亦是兼編修㑹要盖緣國/史玉牒事節須要照會所以只就編修院修纂)熙寕三¶
<pb:KR2m0009_WYG_055-30a>¶
年玉牒於三班院置局後徙編脩院皇帝玉牒十年一¶
進脩玉牒官並以學士典領自元豐行官制分𨽻宗正¶
寺官六年詔宗正寺脩玉牒照用日歴所文字並指定¶
所書事令本所節錄元符二年宗正寺丞陳覺民乞將¶
先帝玉牒内聖政令本寺修玉牒官抄冩封送國史院¶
從之紹興十二年襲舊制始建以宰臣一人提舉脩玉¶
牒官一人以侍從兼凡宗正卿少而下悉與脩纂二十¶
九年詔玉牒所倂入宗正寺更不置脩玉牒官檢討官¶
<pb:KR2m0009_WYG_055-30b>¶
以本寺少卿及丞同領編脩事詔玉牒所宰臣提舉依¶
舊脩書官一員同宗正卿丞修纂更不置檢討官紹興¶
三十二年詔尚書左僕射陳康伯提舉編脩玉牒後或¶
以參知政事簽書樞密院事兼權提舉(乾道元年錢端/禮以參政兼權)¶
(蒋芾以簽樞兼權/見玉牒所題名記)故事玊牒以首相領之自後相府有¶
闕則以首參兼領仍帶權字淳熙十五年王丞相淮去¶
位周益公以右揆兼領時勑令所纔罷而首參仲至無¶
兼局益公乃奏乞以仲至權提舉玉牒宰相在位而執¶
<pb:KR2m0009_WYG_055-31a>¶
政權領寳訓玉歴自此始也¶
丞漢亦用皇族後漢一人(劉茂字子衛/為宗正丞)歴代皆有之隋¶
有二人唐因之¶
宋初為寄祿官後改為奉議郎元豐正官名詔宗正寺¶
除長貳外自今後更不專差國姓(以楊畏趙/君錫為之)建炎三年¶
罷紹興五年復置¶
主簿梁置陳北齊隋皆有唐因之置一人¶
宋天禧時以衛尉丞兼元豐正名初除楊完建炎三年¶
<pb:KR2m0009_WYG_055-31b>¶
罷紹興十年復置¶
崇元置令一人初後魏天興二年置仙人博士掌煑煉¶
百藥北齊置昭元等寺掌諸佛敎有大統一人都維那¶
三人兼置功曹主簿等員以管諸州縣沙門之法後周¶
置司寂上士中士掌法門之政又置司元中士下士掌¶
道門之政隋初置崇元署令丞至煬帝改郡縣佛寺為¶
道塲置道塲監一人改觀為元壇監一人唐復置崇元¶
署初又每寺觀各置監一人屬鴻臚貞觀中省開元中¶
<pb:KR2m0009_WYG_055-32a>¶
以崇元署𨽻宗正寺掌觀及道士女冠簿籍齋醮之事¶
令一人正八品下丞一人正九品下(有府二人史三人/典事六人掌固二)¶
(人崇元學博士一人學生百人隋以署𨽻鴻臚又有道/塲元壇唐置諸寺觀監隷鴻臚寺毎寺觀有監一人貞)¶
(觀中廢寺觀監上元二年置漆園監尋廢開元二十五/年置崇元學於元元皇帝廟天寳元年兩京置博士助)¶
(敎各一員學生百人每祠享以學生代齋郎二載改崇/元學曰崇賢館博士曰學士助敎曰直學士置大學士)¶
(二人以宰相為之領兩京元元宫及道院改天下崇元/學為通道學博士曰道徳博士未幾而罷寳應永泰間)¶
(學生存者無幾大歴三年復増至百人初天下僧尼道/士女冠皆𨽻鴻臚寺武后延載元年以僧尼𨽻祠部開)¶
(元二十四年道士女冠𨽻宗正寺天寳二載以道士𨽻/司封貞元四年崇元館罷大學士後復置左右銜大功)¶
<pb:KR2m0009_WYG_055-32b>¶
(徳使東都功徳使總僧尼之籍及功役元和二年以道/士女官𨽻左右銜功徳使㑹昌二年以僧尼𨽻主客太)¶
(清宫置元元館亦有學士至六/年廢而僧尼復𨽻兩銜功徳使)¶
宋自真宗興崇道敎置玊清昭應宫景靈宫㑹靈觀使¶
以宰相為之副使判官都監及集禧觀醴泉觀東西太¶
一宫提舉則以兩省兩制丞郎及防禦諸司使副為之¶
掌奉齋醮之事又有譯經潤文使亦以宰相為之熙寕¶
以後增置祠祿之官以尊老優賢而時相欲以宫觀之¶
祿處不奉行新法之人遂無限員亦無職事而釋老之¶
<pb:KR2m0009_WYG_055-33a>¶
事則如歴代領之祠部郎官又屬鴻臚寺至徽宗時以¶
道敎改𨽻秘書省置道階自六字先生至額外鑒義品¶
秩比視中大夫至將仕郎凡二十六等又置道學升貢¶
及三歲大比法同科舉應天下神霄玉清萬夀宫天慶¶
觀知及副知將來有聞並以學校登科人充其餘宫觀¶
亦依此令禮部署名籍差注如吏部法以蔡攸通行提¶
舉道錄院中興後道釋敎門事仍歸祠部¶
　　按崇元署一官唐創之以司道敎而必屬之宗正¶
<pb:KR2m0009_WYG_055-33b>¶
　　司者盖唐以老氏為始祖則崇其敎者亦以為尊¶
　　祖宗之事也杜氏通典所載凡唐所創之官而前¶
　　代所無者則必叙其所掌之事以通之於前代如¶
　　崇元一官前代無之然興崇二敎而為之建立官¶
　　司則非始於唐也故必叙後魏所置仙人博士北¶
　　齊所置昭元寺之類以先之愚又嘗欲以宋所創¶
　　之官而通之於唐如崇元署宋雖無其官然亦嘗¶
　　興崇道敎為之置立官司張皇而推奨之矣故以¶
<pb:KR2m0009_WYG_055-34a>¶
　　真徽兩廟所置玉清景靈宫使副及都提舉道錄¶
　　院等事附見焉然唐則專主以一官而其品秩稍¶
　　卑宋雖不專置官而常以宰相貴官兼之但天寳¶
　　間所置崇元館大學士二人以宰相為之則又景¶
　　靈玊清宫使譯經使所取法也¶
諸陵園寝官漢置屬太常(長陵令秩二千石為/髙祖陵也故尊其秩)元帝永¶
光元年分諸陵邑屬三輔(史記曰司馬相/如為孝文園令)後漢每陵園¶
令各一人掌按行掃除丞及校長各一人(校長主/戒盗賊)晋宋¶
<pb:KR2m0009_WYG_055-34b>¶
皆曰令而梁初為監後亦改為令梁以下皆有之唐每¶
陵令丞各一人初屬太常開元二十五年並屬宗正寺¶
宋以宗正寺知丞事掌奉宗廟諸陵薦享之事¶
諸廟寝園令長丞漢置(宋志曰漢西京/曰長東京曰令)晋有太廟令宋¶
太廟令領齋郎二十四人齊梁以下皆有(後魏有太常/齋郎漢書曰)¶
(田千秋為/髙廟寝郎)舊屬太常唐開元二十五年二月勑宗廟所¶
奉尊敬之極因以名署情所未安宜令禮官詳擇所宜¶
奏聞至五月太常少卿韋縚奏曰謹詳經典兼尋令式¶
<pb:KR2m0009_WYG_055-35a>¶
宗廟享薦皆主奉常别置署司事非稽古其太廟署請¶
廢省本司專奉其事許之二十五年勑宗正設官實司¶
屬籍而陵寝崇敬宗廟惟嚴割𨽻太常殊乖本系奉先¶
之㫖深所未妥自今以後諸廟署並𨽻宗正寺¶
宋以宗正寺知丞事掌奉宗廟諸陵薦享之事室長齋¶
郎無常數廟直官一人太廟后廟宫闈令三人以入内¶
内侍充元豐後太廟令屬宗正寺掌宗廟薦新七祀及¶
功臣從享之禮(品秩與大社/籍田令同)¶
<pb:KR2m0009_WYG_055-35b>¶
　¶
　¶
　¶
　¶
　¶
　¶
　¶
　文獻通考卷五十五¶
