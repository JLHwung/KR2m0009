# -*- mode: mandoku-view; -*-
#+TITLE: 文獻通考
#+DATE: 2015-08-24 22:49:40.294689
#+PROPERTY: ID KR2m0009
#+PROPERTY: BASEEDITION WYG    
#+PROPERTY: JUAN 卷三百一　
<pb:KR2m0009_WYG_301-1a>¶
欽定四庫全書¶
　文獻通考卷三百一¶
　　鄱　陽　馬　端　臨　貴　與　著¶
　物異考七¶
　　歲凶¶
　　即五行所謂稼穡不成也然則嵗凶年榖不登蓋¶
　　土失其性所致而地震山崩之屬亦土失其性也¶
　　故以繼嵗凶之後¶
<pb:KR2m0009_WYG_301-1b>¶
春秋莊公二十八年冬大水亡麥禾劉向以為水旱當¶
書不書水旱而曰大亡麥禾者土氣不養稼穡不成也¶
時夫人淫于二叔内外亡别(二叔謂莊公二弟/仲慶父及叔牙)又因凶¶
飢一年而三築臺故應稼穡不成餙臺榭内淫亂之罰¶
云¶
秦始皇十六年民大飢　十九年大飢¶
漢髙祖二年關中大飢米斛萬錢人相食令民就食蜀¶
漢　武帝建元三年平原大飢人相食　元鼎三年四¶
<pb:KR2m0009_WYG_301-2a>¶
月關東郡國四十餘飢人相食　元帝初元元年九月¶
關東郡國十一飢或人相食轉旁郡榖以相救　二年¶
六月關東飢齊地人相食¶
　王莽地皇時天下大飢寇盗蜂起¶
後漢光武二年關中飢人相食　安帝永初三年京師¶
大飢民相食　桓帝延熹九年司隸豫州飢死者什四¶
五至有滅戸者　獻帝興平二年關中大飢人相食啖¶
白骨委積¶
<pb:KR2m0009_WYG_301-2b>¶
吳孫皓時常嵗無水旱苖稼豐美而實不成百姓以飢¶
闔境皆然連嵗不已吳人以為傷露非也劉向春秋說¶
曰土氣不養稼穡不成此其義也皓初遷武昌尋還建¶
鄴又起新館壯麗過甚犯暑妨農官私疲怠月令季夏¶
不可興土工皓皆冒之此修宫室餙臺榭之罰也¶
晉愍帝建興四年京師大飢　元帝大興二年吳郡吳¶
興東陽無麥禾大飢　成帝咸和五年無麥禾天下大¶
飢　穆帝永和十年二麥不登　十二年大無麥　孝¶
<pb:KR2m0009_WYG_301-3a>¶
武太元六年無麥禾天下大飢　安帝元興元年無麥¶
禾天下大飢¶
北齊後主武平四年山東飢時大興土木窮侈極麗後¶
宫侍御千餘人皆寶衣玉食逆中氣之咎¶
隋煬帝大業五年燕代齊魯諸郡飢先是建立東都制¶
度崇侈又宗室諸王多逺徙邊郡¶
唐貞觀元年關内飢　總章二年諸州四十餘飢關中¶
尤甚　儀鳳四年春東都飢　調露元年秋關中飢¶
<pb:KR2m0009_WYG_301-3b>¶
永隆元年冬東都飢　永淳元年關中及山南州二十¶
六飢京師人相食　垂拱三年天下飢　大足元年春¶
河南諸州飢　景龍二年春飢　三年三月飢　先天¶
二年冬京師岐隴幽州飢　開元十六年河北飢　乾¶
元三年春飢米斗錢千五百　廣徳二年秋關輔飢米¶
斗千錢　永泰元年飢京師米斗千錢　貞元元年春¶
大飢東都河南河北米斗千錢死者相枕　二年五月¶
麥將登而雨霖米斗千錢　十四年京師及河南飢¶
<pb:KR2m0009_WYG_301-4a>¶
十九年秋關輔飢　元和七年春飢　八年廣州飢¶
九年春關内飢　十一年東都陳許州飢　長慶二年¶
江淮飢　太和四年河北及太原飢　六年春劒南飢¶
　九年春飢河北尤甚　開成四年温台明等州飢¶
大中五年冬湖南飢　六年夏淮南飢海陵高郵民於¶
官河中漉得異米號聖米　九年秋淮南飢　咸通三¶
年夏淮南河南飢　九年秋江左及關内飢東都尤甚¶
　乾符三年春京師飢　中和二年關内大飢　四年¶
<pb:KR2m0009_WYG_301-4b>¶
關内大飢人相食　光啓二年二月荆襄大飢米斗三¶
千錢人相食　三年揚州大飢米斗萬錢　大順二年¶
春淮南大飢　天祐元年十月京師大飢¶
宋明道二年南方大旱種粒皆絶人多流亡因飢成疫¶
死者十二三官作粥糜以飼之然得食者輙死墟里幾¶
為之空　建炎元年汴京大飢米升錢三百一䑕之直¶
數百錢人啖道殣骼無餘胔取水藻春槐葉以食　三¶
年山東郡國大飢人相食時金人䧟京東諸郡民聚為¶
<pb:KR2m0009_WYG_301-5a>¶
盗至車載乾尸為糧　紹興元年行在越州及東南諸¶
路郡國飢(令郡𤼵常平倉粟/以賑勸分禁遏糴)淮東京東西流民聚常州¶
平江府者多殍死(亦令各/郡賑之)　二年春兩浙福建飢米斗¶
千錢(令憲臣移/廣粟以賑)時餫饟繁急民益艱食(詔漕江東西上/供粟給軍饟以)¶
(寛浙/民)　三年吉郴道州桂陽監飢(皆令宣諭使賑之流/民之聚湖南者令憲)¶
(臣賑/之)　五年湖南大飢殍死流亡者衆(詔移粟減賦/令漕臣賑之)夏¶
潼川路飢米斗二千人食糟糠興元飢民流於果閬(令/漕)¶
(臣賑/之)秋温處州飢(漕閩粟萬/石以賑)　六年春浙東福建飢湖¶
<pb:KR2m0009_WYG_301-5b>¶
南江西大飢殍死甚衆民多流徙郡邑盗起(令帥臣部/使者賑粟)¶
(勸分且漕/廣粟以助)夏四月蜀亦大飢米斗二千利路倍之道殣¶
枕藉(令帥臣賑粟蠲賦是嵗果州守臣宇文彬獻禾粟/九穗圗吏部侍郎晏敦復言果遂飢民未蘇不宜)¶
(導諛坐/黜爵)　七年夏欽廉邕州飢(令常平使/者賑粟)　九年江東¶
西浙東飢米斗千錢饒信州尤甚(令出常平/粟以賑)　十年浙¶
東江南薦飢人食草木(令戸部條賑飢/事下之諸路)　十一年京西¶
淮南飢(令通商/移粟)　十五年汀䖍州以盗妨農(令郡縣賑/粟貸種)¶
　十八年冬浙東江淮郡國多飢(令諸道常平/使者賑粟)紹興府¶
<pb:KR2m0009_WYG_301-6a>¶
大飢民之仰哺于官者二十八萬六千人賑之不給人¶
食糟糠草木殍死殆半流民渡江至行都事上聞令臨¶
安府賑遣復業　十九年春夏紹興府飢流如初明婺¶
州亦飢(令常平使/者賑集之)　二十四年衢州飢　二十八年平¶
江府飢　二十九年紹興府薦飢(皆𤼵常平/義廪以賑)　隆興元¶
年紹興府大飢四川尤飢民食蕨根平江襄陽府隨泗¶
州棗陽盱眙大飢隨棗間米斗六七千(令有司皆/賑之粟)　二¶
年平江府常秀州飢華亭縣人食粃糠行都及鎮江府¶
<pb:KR2m0009_WYG_301-6b>¶
興化軍台徽州亦囏食(皆令守臣及常/平使者賑之)淮民飢流江南¶
者數十萬人(詔内郡移粟/施惠安集之)　乾道元年春行都平江鎮¶
江紹興府湖常秀州大飢殍徙者不可勝計州縣為糜¶
食之行都城外為糜四十餘日數萬人是嵗台明州江¶
東諸郡皆飢(令賑/之粟)夏亡麥　二年夏亡麥　三年九月¶
不雨麥種不入　四年春蜀卭綿劒漢州石泉軍大飢¶
卭為甚盗延八郡漢飢民至九萬人(内出宸翰賜制置/使汪應辰講行荒)¶
(政賜僧牒/四百助之)　五年夏饒信州薦飢民多流徙徽州大飢¶
<pb:KR2m0009_WYG_301-7a>¶
人食蕨葛台楚州盱眙軍亦飢(令郡守部使者/𤼵廪移粟勸分)秋冬不¶
雨淮郡麥種不入　六年冬寧國府廣徳軍太平温湖¶
秀池徽和州皆飢(令漕江西廣/東粟以賑)　七年秋江東西湖南¶
十餘郡飢江筠州隆興府為甚人食草實流徙淮甸(𤼵/廪)¶
(賑之不給詔立勸分賞格内出左/帑增賑饒州出内帑收育棄孩)淮郡亦薦飢金人諜¶
知運麥於淮北岸易南岸銅鏹斗錢八千江西飢民流¶
光濠安豐間皆效淮人私糴淮鏹為耗荆南亦艱食(宣/撫)¶
(使下蜀/粟以賑)　八年江西亡麥隆興府薦飢南昌新建縣飢¶
<pb:KR2m0009_WYG_301-7b>¶
民仰給者二萬八千餘人(先是去嵗秋詔淮浙江湖諸/路帥漕臣勸課二麥官借種)¶
(糧/)　九年春成都永康卭三州飢秋台州飢(𤼵江西米/數萬石以)¶
(賑/)温婺州亦飢(令各郡賑粟禁遏糴是郡國告飢詔盡/𤼵常平粟截上供賦以賑令帥漕臣申)¶
(勸種/麥)　淳熙元年浙東湖廣廣西江西蜀闗外皆飢台¶
處郴桂昭賀尤甚(令賑以常平義廪江西/一道至六十二萬斛)　二年淮東¶
西江東飢滁真揚州盱眙軍建康府為甚(詔賑以常平/米弛賦通商)¶
(貨種糧勸布麥/立勸分賞格)是嵗鎮江寧國府常州廣徳軍亦囏食¶
(皆賑/之粟)　三年淮甸飢夏台州亡麥冬復施隨郢州荆門¶
<pb:KR2m0009_WYG_301-8a>¶
軍襄陽江陵徳安府大飢　四年春尤飢(令𤼵屯田粟/二萬六千五)¶
(百餘石/以賑)　六年冬和州飢泰通楚州髙郵軍大飢人食¶
草木(皆賑/之粟)　七年鎮江府台州無為廣徳軍民大飢(令/出)¶
(常平米賑之賑廣徳軍至/於越嵗之春弛兩嵗帛賦)是嵗江浙荆湘淮郡皆飢(皆/蠲)¶
(賦予粟或一道/至十四五萬石)　八年春江州飢人採葛而食(詔罷守/臣章騂)¶
冬行都寧國建康府嚴婺太平州廣徳軍飢徽饒州流¶
徙入淮郡者萬餘人(令兩淮漕臣授田江東帥漕臣賑/粟十一月辛夘内出庚牌下淮南)¶
(勸種麥遣使分行兩浙江東淮南路賑贍安集之令江/浙湖北行勸分賞格己亥浙東常平使者朱熹進對論)¶
<pb:KR2m0009_WYG_301-8b>¶
(荒政請粟勸分及蠲田賦身丁錢上嘉納之十/二月戊申詔江浙淮湖北三十八郡並免之)　九年¶
春大亡麥行都飢於潛昌化縣人食草木(出豐儲倉米/萬石令尹臣)¶
(為糜以食之飢民之就食者一萬/四千五百人流民一千五百餘人)浙西湖州浙東紹興¶
府衢婺嚴明台州飢徽州大飢穜稑亦絶(令常平使/者賑恤之)湖¶
北七郡薦飢(令帥臣/賑之)蜀潼利夔三路郡國十八皆飢流¶
徙者數千人(令饟漕守/臣分賑之)　十年合昌州薦飢(令饟漕臣/賑以緡粟)¶
恭州飢民就賑相踐死者三千餘人　十一年泉汀漳¶
州興化軍亡禾邕賓象州飢(令帥臣賑/粟貸種)　十二年福建¶
<pb:KR2m0009_WYG_301-9a>¶
飢亡麥江西廣東西飢(皆令帥/臣賑粟)金州飢有流徙者(令郡/賑之)¶
　十四年金洋階成鳳西和州人乏食(令漕臣/賑之粟)七月秀¶
州飢有流徙者(詔出粟二萬斛/令郡賑恤之)臨安府九縣飢(令𤼵廪/二十萬)¶
(石以/賑)　十六年夏成州亡麥冬階成鳳西和州薦飢(令/饟)¶
(臣賑之乾道淳熙間上篤意民事勸課農桑宮中親蠶/後苑種稼藝麥以驗歲功間取民間繭麥觀之或繭薄)¶
(穗短則歉然為農婦不滿修圩浚渠廣勸種麥遇水旱/之變則𤼵廪予財蠲賦已責移粟勸分郡國殿最視荒)¶
(救為升黜一時吏治篤厚風俗趨本奏對者多言農田/水利方守血食之神非順成不加封爵嵗雖小儉莫不)¶
(疾呼於上𤼵粟往哺競以民庸自見故荒政靡嵗不聞/然家給人足行都米斗五六十錢江淮荆襄粒米狼戾)¶
<pb:KR2m0009_WYG_301-9b>¶
(蜀麰斤至十飢錢民物阜樂庶幾小康夫豈一日之積/哉趙雄嘗奏得南康守臣朱熹書言荒政之行民戴上)¶
(恩凶年化為樂嵗上曰陳峴亦奏蜀雨暘時若民俗熈/恬農事天下大本朕未嘗不念邇来士大夫方知以農)¶
(事為重以虛浮為耻又曰朕不鬻爵以/清入仕之源惟以賑飢推官乃為民也)　紹熈二年蘄¶
州飢(令郡賑/粟萬石)夔路五郡飢渝涪為甚(令漕臣賑粟七萬/石殍者尚數千人)¶
階成鳳西和州亡麥　三年資榮州亡麥普叙簡隆州¶
富順監皆大飢亡麥殍者甚衆流民聚成都府至千餘¶
人威逺縣棄兒且六百人為糜以食飢民八萬餘人多¶
不能活(詔出緡/粟賑之)揚州亦飢(令出粟十/萬石以賑)　四年簡資普州¶
<pb:KR2m0009_WYG_301-10a>¶
飢綿州亡麥(令漕臣/均賑)夏紹興府亡麥安豐軍大亡麥¶
五年冬亡麥苗行都淮浙西東江東郡國皆飢常明州¶
寧國鎮江府廬滁和州為甚人食草木(詔出帑廪鬻僧/牒益以漕計賑)¶
(之或一郡至五萬緡石不給航廣粟以續之令憲/漕常平使者所部勸分免賦通商禁遏糴收棄兒)　慶¶
元元年春常州飢民之死徙者衆楚州飢人食糟粕淮¶
浙流民多聚於行都(上念郡國賑恤未至詔部使者守/令謹行荒政收哺遺幼免臨安紹)¶
(興慶元鎮江府常湖秀州/江隂軍夏賦而賑之粟)　三年浙東郡國亡麥台州¶
大亡麥民飢多殍襄蜀亦飢　四年秋浙東西薦飢多¶
<pb:KR2m0009_WYG_301-10b>¶
道殣　六年冬常州大飢仰哺者六十萬人潤揚楚通¶
泰州建康府江隂軍亦乏食(皆令守/令賑之)　嘉泰元年浙西¶
郡國薦飢常州鎮江嘉興府為甚(皆令常平/使者賑之)　二年四¶
川飢廣安懐安軍潼川府大亡麥(出川緡八十萬/令帥臣賑之)衡郴¶
州武岡桂陽軍乏食　三年春邵永州大飢死徙者衆¶
民多剽盗(令常平使/者賑之粟)夏行都囏食(出豐儲倉米/十萬石以賑)　四年¶
春撫袁州隆興府臨江軍大飢殍死者不可勝瘞有舉¶
家二十七人同赴溺者(令郡發常平廪賑之/部使者益以緡粟)　開禧二¶
<pb:KR2m0009_WYG_301-11a>¶
年紹興府衢婺州亡麥湖北京西淮東西郡國飢民聚¶
為剽盗(分命宣諭/使賑恤)南康大安軍忠涪州皆飢(令部使者/及守臣賑)¶
(粟/)　嘉定元年淮南大飢人食草木流徙江浙者百萬¶
人先是開禧開邊淮郡殘於兵火農久失業米斗二千¶
殍死者十三四炮人肉馬矢中以食詔所至郡國賑恤¶
歸業時邦儲亦匱郡計不支去者多死亦有為濠豐餘¶
金俘掠而北者是嵗行都亦飢米斗千錢(詔𤼵廪廣糴/賑糶勸分)¶
　二年春兩淮荆襄建康府大飢米斗錢數千人食草¶
<pb:KR2m0009_WYG_301-11b>¶
木淮民刲道殣食盡𤼵瘞胔繼之人相搤噬流徙之聚¶
於揚州者數千家渡江者聚建康殍死日八九十人(詔/發)¶
(廪賑施皆十萬餘石令州/郡置粥院為糜以活之)是秋諸路復大歉常潤尤甚¶
冬行都大飢殍者横市道多棄兒(十二月甲戌令𤼵/粟賑施盡其月)¶
三年春建康府大飢人相食五月衢州飢頗聚為剽盗¶
(守臣孫子直平/之勸分以賑)　七年台州大亡麥　八年淮浙江東¶
西飢都昌縣飢民聚為盗者三十六黨(自秋至於明年/夏縣官出錢三)¶
(百三十三萬緡粟四/百八十五萬石以賑)　九年行都飢閭巷有殍(令賑粟/蠲逋)¶
<pb:KR2m0009_WYG_301-12a>¶
　十年台衢婺饒信州飢多聚為剽盗台為甚蜀石泉¶
軍飢殍死殆萬人(皆令郡/賑之)　十一年秋淮浙江東飢饉¶
無麥苖　十二年春潼川府飢而不害　十三年春福¶
州飢人食草根(令郡/賑之)　十六年春海州新附山東民飢¶
(令海州/賑之)京東河北路新附山西民亦飢(令楚州賑之/粟皆萬石)湖¶
南永道州大飢(令帥臣移/粟以賑)是嵗行都江淮閩浙郡國皆¶
無麥禾　十七年春餘杭錢塘仁和三縣飢(令帥臣/賑之)鎮¶
江府飢郡為糜以賑者日千餘人真鄂州亦乏食(令通/商勸)¶
<pb:KR2m0009_WYG_301-12b>¶
(分/)¶
　　地震¶
史紀周幽王二年周三川皆震(應劭曰震地震三川竭/也師古曰三川涇渭洛)¶
(也洛即漆沮也川自震/耳故將壅塞非地震也)劉向以為金木水火沴土者也¶
伯陽甫曰(服䖍曰/周太史)周將亡矣天地之氣不過其序若過¶
其序民亂之也陽伏而不能出隂迫而不能升(應劭曰/迫隂迫)¶
(陽使不/能升也)於是有地震今三川實震是陽失其所而填隂¶
也(應劭曰失其所失其道也填隂為隂/所填不得升也師古曰填音竹刃反)陽失而在隂原¶
<pb:KR2m0009_WYG_301-13a>¶
必塞(師古曰原謂/水泉之本也)原塞國必亡夫水土演而民用也(應/劭)¶
(曰演引也所以引出土/氣者也師古曰演音衍)土無所演而民乏財用不亡何¶
待昔伊雒竭而夏亡河竭而商亡今周徳如二代之季¶
其原又塞塞必竭川竭山必崩夫國必依山川山崩川¶
竭亡之徴也若國亡不過十年數之紀也是嵗三川竭¶
岐山崩劉向以為陽失在隂者謂火氣来煎枯水故川¶
竭也山川連體下竭上崩事埶然也時幽王暴虐妄誅¶
伐不聼諫迷於褒姒廢其正后(師古曰褒姒褒人所獻/之女也正后申后也蓋)¶
<pb:KR2m0009_WYG_301-13b>¶
(白華之詩/所為作也)廢后之父申侯與犬戎共攻殺幽王一曰其¶
在天文水為辰星辰星為蠻夷月食辰星國以女亡幽¶
王之敗女亂其内夷攻其外京房易傳曰君臣相背厥¶
異名水絶(有名/之水)　文公九年九月癸酉地震劉向以為¶
先是齊桓晉文魯僖二伯賢君新沒周襄王失道楚穆¶
王弑父諸侯皆不肖權傾於下天戒若曰臣下强盛者¶
將動為害後宋魯晉莒鄭陳齊皆弑君諸震畧皆從董¶
仲舒説也京房易傳曰臣事雖正專必震其震於水則波¶
<pb:KR2m0009_WYG_301-14a>¶
於木則揺於屋則瓦落大經在辟而易臣兹謂隂動(服/䖍)¶
(曰經常也辟音刑辟之辟蘇林曰大經五行之常經也/在辟衆隂犯殺其上也師古曰辟讀曰僻謂常法僻壤)¶
(而易/臣也)厥震揺政宫大經揺政兹謂不隂厥震揺山山出¶
涌水嗣子無徳專禄兹謂不順厥震動邱陵涌水出¶
襄公十六年五月甲子地震劉向以為先是鷄澤之會¶
諸侯盟大夫又盟是嵗三月諸侯為溴梁之會而大夫¶
獨相與盟五月地震矣其後崔氏專齊欒盈亂晉良霄¶
傾鄭閽殺吳子燕逐其君楚滅陳蔡　昭公十九年五¶
<pb:KR2m0009_WYG_301-14b>¶
月己卯地震劉向以為是時季氏將有逐君之變其後¶
宋三臣曹會皆以地叛蔡莒逐其君吳敗中國殺二君¶
　二十三年八月乙未地震劉向以為是時周景王崩¶
劉單立王子猛尹氏立子朝其後季氏逐昭公黑肱叛¶
邾吳殺其君僚宋五大夫晉二大夫皆以地叛　哀公¶
三年四月甲午地震劉向以為是時諸侯皆信邪臣莫¶
能用仲尼盗殺齊侯齊陳乞弑君　貞定王三年晉空¶
桐震七日臺舍皆壊人多死¶
<pb:KR2m0009_WYG_301-15a>¶
秦始皇十五年地動　十七年地動自樂徐以西至平¶
隂臺屋墻垣大半壊¶
漢惠帝二年正月地震隴西厭(音一/甲反)四百餘家　文帝¶
五年二月地震　景帝後元年五月地震　武帝元光¶
四年五月地震　征和二年八月地震壓殺人　後元¶
元年秋七月地震　宣帝本始四年四月壬寅地震河¶
南以東四十九郡北海琅邪地震壊祖宗廟城郭殺六¶
千餘人　地節二年九月壬申地震　元帝初元二年¶
<pb:KR2m0009_WYG_301-15b>¶
二月戊午地震隴西郡毁落太上皇廟殿壁木飾壊敗¶
城郭宫寺民廬壓殺人衆　永光三年冬地震　成帝¶
建始三年地震　綏和二年九月丙辰地震自京師至¶
北邊郡國三十餘壊城郭凡殺四百一十五人¶
　王莽天鳳三年二月乙酉地震¶
後漢世祖建武二十二年九月郡國四十二地震南陽¶
尤甚地裂壓殺人其後武谿蠻夷反為冦害至南郡發¶
荆州諸郡兵遣武威將軍劉尚撃之為夷所圍復發兵¶
<pb:KR2m0009_WYG_301-16a>¶
赴之尚遂為所沒　章帝建初元年三月甲申山陽東¶
平地震　和帝永元四年六月丙辰郡國十三地震春¶
秋漢含孳曰女王盛臣制命則地動坼畔震起山崩淪¶
時竇太后攝政兄竇憲專權將以是受禍也後五日詔¶
收憲印綬兄弟就國逼迫皆自殺　五年二月戊午隴¶
西地震先儒說民安土者也將大動行大震九月匈奴¶
單于於除難鞬叛遣使𤼵邊郡兵討之　七年九月癸¶
卯京都地震儒說閹官無陽施猶婦人也是時和帝與¶
<pb:KR2m0009_WYG_301-16b>¶
中常侍鄭衆謀奪竇氏權徳之因任用之及幸常侍蔡¶
倫二人始並用權　九年三月庚辰隴西地震閏月塞¶
外羌犯塞殺畧吏民使征西將軍劉尚擊之　安帝永¶
初元年郡國十八地震李固曰地者隂也法當安静今¶
乃越隂之職專陽之政故應以震動是時鄧太后攝政¶
專事訖建光中太后崩安帝乃得制政於是隂類並勝¶
西羌亂夏連十餘年　二年郡國十二地震　三年十¶
二月辛酉郡國九地震　四年三月癸巳郡國四地震¶
<pb:KR2m0009_WYG_301-17a>¶
　五年正月丙戍郡國十地震　七年正月壬寅二月¶
丙午郡國十八地震　元初元年郡國十五地震　二¶
年十一月庚申郡國十地震　三年二月郡國十地震¶
十一月癸卯郡國九地震　四年郡國十三地震　五¶
年郡國十四地震　六年二月乙巳京都郡國四十二¶
地震或地坼裂涌水壊敗城郭民室屋壓人冬郡國八¶
地震　永寧元年郡國二十三地震　建光元年九月¶
己丑郡國三十五地震或地坼裂壊城郭室屋壓殺人¶
<pb:KR2m0009_WYG_301-17b>¶
是時安帝不能明察信宫人及阿母聖等䜛云破壊鄧¶
太后家於是專聽信聖及宦者中常侍江京樊豐等皆¶
得用權　延光元年七月癸卯京都郡國十三地震三¶
月戊申郡國二十七地震　二年京都郡國三十二地¶
震　三年京都郡國二十三地震是時以讒免太尉楊¶
震廢太子　四年十月丁巳京都郡國十六地震時安¶
帝既崩閻太后攝政弟兄閻顯等並用事遂斥安帝子¶
更徴諸國王子未至中黄門遂誅顯兄弟　順帝永建¶
<pb:KR2m0009_WYG_301-18a>¶
三年正月丙子京都漢陽地震漢陽屋壊殺人地坼涌¶
水出是時順帝阿母宋娥及中常侍張昉等用權　陽¶
嘉二年四月己亥京都地震是時爵號宋娥為山陽君¶
　四年十二月甲寅京都地震　永和二年四月庚申¶
京都地震是時宋娥搆姦誣罔五月事覺收印綬歸田¶
里十一月丁卯京都地震是時太尉王龔以中常侍張¶
昉等專㺯國權欲奏誅之時龔宗親有以楊震行事諫¶
之止云　三年二月乙亥京都金城隴西地震裂城郭¶
<pb:KR2m0009_WYG_301-18b>¶
宫室多壊壓殺人閏月己酉京都地震十月西羌二千¶
餘騎入金城塞為涼州害　四年三月乙亥京都地震¶
　五年二月戊申京都地震　建康元年正月涼州都¶
郡六地震從去年九月以来至四月凡百八十日震山¶
谷坼裂壊敗城寺傷害人物三月䕶羌校尉趙冲為叛¶
羌所殺九月丙午京都地震是時順帝崩梁太后攝政¶
欲為順帝作陵制度奢廣多壊吏民冢尚書欒巴諫事¶
太后怒癸卯詔書收巴下獄欲殺之丙午地震於是太¶
<pb:KR2m0009_WYG_301-19a>¶
后乃出巴免為庶人　桓帝建和元年四月庚寅京都¶
地震九月丁卯京都地震是時梁太后攝政兄冀持權¶
至和平元年太后崩然冀猶秉政專事至延熹二年乃¶
誅滅　三年九月己卯地震庚寅又震　元嘉元年十¶
一月辛巳京都地震　二年正月丙辰京都地震十月¶
乙亥京都地震　永興二年二月癸卯京都地震　永¶
壽二年十二月京都地震　延熹四年京都右扶風涼¶
州地震　五年五月乙亥京都地震是時桓帝與中常¶
<pb:KR2m0009_WYG_301-19b>¶
侍單超等謀誅除梁冀聽之並使用事專權又鄧后本¶
小人性行無常茍有顔色立以為后後卒坐執左道廢¶
以憂死　八年九月丁未京都地震　靈帝建寧四年¶
二月癸卯地震是時中常侍曹節王甫等皆專權　熹¶
平二年六月地震　六年十月辛丑地震　光和元年¶
二月辛未地震四月丙辰地震靈帝時宦者專恣　二¶
年三月京兆地震　三年自秋至明年春酒泉表氏地¶
八十餘動涌水出城中官寺民舍皆傾縣易處更築城¶
<pb:KR2m0009_WYG_301-20a>¶
郭　獻帝初平二年六月丙戌地震　興平元年六月¶
丁丑地震　後主炎興二年蜀地震時宦人黄皓專權¶
按司馬彪說閹宦無陽施猶婦人也皓見任之應與漢¶
和帝時同事也是冬蜀亡¶
魏明帝青龍二年十一月京都地震從東来隠隠有聲¶
揺屋瓦　景初元年六月戊申京都地震是秋吳將朱¶
然圍江夏荆州刺史胡質撃退之又公孫淵叛自立為¶
燕王改元置百官明年討平之¶
<pb:KR2m0009_WYG_301-20b>¶
齊王正始二年十一月南安郡地震　三年七月甲申¶
南安郡地震十二月魏郡地震　六年二月丁卯南安¶
郡地震時曹爽專政遷太后於永寧宫后與帝泣别連¶
年地震是其應也¶
吳孫權黄武四年江東地連震時權受魏爵命為大將¶
軍吳王而改元專制不修臣迹京房易傳曰臣事雖正¶
專必震劉向云臣下强盛將動而為害之應也　嘉禾¶
六年五月江東地震　赤烏二年正月地再震時吕壹¶
<pb:KR2m0009_WYG_301-21a>¶
專事歩隲上疏以為臣下專政之應　赤烏十一年二¶
月江東地仍震時權聽讒尋黜朱據廢太子¶
晉武帝泰始五年四月辛酉地震是年冬新平氐羌叛¶
明年孫皓遣大衆入渦(音/戈)口　七年六月景申地震¶
咸寧二年八月庚辰河南河東平陽地震　四年六月¶
丁未隂平廣武地震甲子又震　太康二年二月庚申¶
淮南丹陽地震　五年三月朔壬辰京師地震　六年¶
七月己丑地震　七年七月南安犍(其焉/反)為地震八月¶
<pb:KR2m0009_WYG_301-21b>¶
京兆地震　八年五月壬子建安地震七月隂平地震¶
八月丹陽地震　九年正月會稽丹陽吳興地震四月¶
辛酉長沙南海等郡國八地震七月至於八月地又四¶
震其三有聲如雷九月臨賀地震十二月又震　十年¶
十二月己亥丹陽地震　太熙元年正月地又震武帝¶
世始於賈充終於楊駿阿黨昧利茍竊朝權至於末年¶
所任轉弊故頻年地震過其序也終䘮天下　惠帝元¶
康元年十二月辛酉京師地震此夏賈后使楚王瑋殺¶
<pb:KR2m0009_WYG_301-22a>¶
汝南王亮及太保衛瓘此隂道盛陽道微故也　四年¶
二月上谷上庸遼東地震五月蜀郡山移淮南壽春洪¶
水出山崩地䧟壊城府八月上谷地震水出殺百餘人¶
十月京都地震十一月滎陽襄城汝隂梁國南陽地皆¶
震十二月京都又震是時賈后亂朝終至禍敗之應也¶
漢鄧太后攝政時郡國地震李固以為地隂也法當安¶
静今乃越隂之職專陽之政故應以震此同事也京房¶
易傳曰小人剥廬厥妖山崩兹謂隂乗陽弱勝强又曰¶
<pb:KR2m0009_WYG_301-22b>¶
隂背陽則地裂父子分離夷羌叛去　元康五年五月¶
丁丑地震六月金城地震　六年正月丁丑地震　八¶
年正月庚辰地震太安元年十二月地震時齊王冏¶
專政之應也　二年十二月庚辰地震是時長沙王乂¶
專政之應也　孝懐帝永嘉三年十月荆襄二州地震¶
時司馬越專政　四年四月兖州地震五月石勒冦汲¶
郡執太守胡寵遂南濟沔是其應也　愍帝建興二年¶
四月甲辰地震　三年六月丁卯長安又震時主㓜權¶
<pb:KR2m0009_WYG_301-23a>¶
傾於下四方雲擾兵亂不息之應也　元帝太興元年¶
四月西平地震湧出水十二月廬陵豫章武昌西陵地¶
震湧水出山崩干寶以為王敦陵上之應也　二年五¶
月己丑祁山地震山崩殺人是時相國南陽王保在祁¶
山稱晉王不終之象也　三年四月庚寅丹陽吳郡晉¶
陵又地震　成帝咸和二年二月江陵地震三月益州¶
地震四月己未豫州地震是年蘇峻作亂　九年三月¶
丁酉會稽地震　穆帝永和元年六月癸亥地震是時¶
<pb:KR2m0009_WYG_301-23b>¶
嗣主幼冲母后稱制政在臣下所以連年地震　二年¶
十二月地震　三年正月庚辰地震九月又地震　四¶
年十月己未地震　五年正月庚寅地震是時石季龍¶
僭即皇帝位亦𬨨其序也　九年八月丁酉京都地震¶
有聲如雷　十年正月丁卯地震聲如雷鷄雉皆鳴呴¶
(呼后/反)　十一年四月乙酉地震五月丁未地震　升平¶
二年十一月辛酉地震　五年八月涼州地震　哀帝¶
隆和元年四月甲戌地震是時政在將相人主南靣而¶
<pb:KR2m0009_WYG_301-24a>¶
已　興寧元年四月甲戍揚州地震湖瀆溢　二年三¶
月庚寅江陵地震是時桓温專政　海西公太和元年¶
二月凉州地震水涌是海西將廢之應也　簡文帝咸¶
安二年十月辛未安成地震是年帝崩　孝武帝寕康¶
元年十月辛未地震　二年二月丁巳地震七月甲午¶
凉州地又震山崩是時嗣主㓜冲權在將相隂盛之應¶
也　太元二年閏三月壬午地震五月丁丑地震　十¶
一年六月己卯地震是後縁河諸將連嵗兵役人勞之¶
<pb:KR2m0009_WYG_301-24b>¶
應也　十五年三月己酉朔夜地震八月京都地震十¶
二月己未地震　十七年六月癸卯地震十二月己未¶
地又震是時羣小㺯權天下側目　十八年正月癸亥¶
朔地震二月乙未夜地震　安帝隆安四年四月乙未¶
地震九月癸丑地震是時㓜主冲昧政在臣下　義熙¶
四年正月壬子夜地震有聲十月癸亥地震　五年正¶
月戊戌夜潯陽地震有聲如雷明年盧循下　八年自¶
正月至四月南康廬陵地四震明年王旅西討荆益¶
<pb:KR2m0009_WYG_301-25a>¶
十年三月戊寅地震¶
宋武帝永初元年秋七月己巳地震　文帝元嘉十二¶
年夏四月都下地震　十五年七月辛未地震　孝武¶
大明二年四月辛丑地震　六年七月甲申地震有聲¶
如雷兖州尤甚魯郡山揺者二　後廢帝元徽五年五¶
月地震¶
齊東昏侯永元元年七月地震至来嵗晝夜不止小屋¶
多壊¶
<pb:KR2m0009_WYG_301-25b>¶
梁武帝天監五年十二月京師地震京房易飛候曰地¶
動以下十一月者其邑饑亡時交州刺史李凱反明年¶
霜嵗儉人飢　普通三年正月建康地震時義州刺史¶
文僧朗以州叛　六年十二月地震京房易飛候曰地¶
冬動有音以十二月者其邑有行兵是時帝令豫章王¶
綜將兵北伐　中大通五年正月建康地震京房易¶
飛候曰地以春動嵗不昌是歲大水百姓飢饉　大同¶
三年十一月建康地震京房易飛候曰地震以十一月¶
<pb:KR2m0009_WYG_301-26a>¶
邑有大䘮及饑亡明年霜為災百姓饑　五年十月建¶
康地震是嵗㑹稽山賊起　七年二月建康地震是嵗¶
交州人李賁舉兵逐刺史蕭諮　九年閏正月地震李¶
賁自稱皇帝署置百官　太清三年四月建康地再震¶
時侯景自為大丞相録尚書事帝所需不給是月以憂¶
憤崩¶
陳永定二年五月建康地震時王琳立蕭荘於郢州¶
太建四年十一月地震陳寳應反閩中　禎眀元年正¶
<pb:KR2m0009_WYG_301-26b>¶
月地震施文慶沈客卿專恣之應也¶
後齊河清二年并州地震和士開專恣之應¶
後周建德二年凉州地頻震城郭多壊時羗夷叛¶
隋文帝開皇十四年五月京師地震京房易飛候曰地¶
動以夏五月人流亡是嵗闗中饑百姓就糧於闗東¶
二十年十一月戊子立晉王廣為皇太子是日天下地¶
震仁夀二年四月岐雍地震易飛候曰震以四月五¶
榖不熟人大饑¶
<pb:KR2m0009_WYG_301-27a>¶
唐武徳二年十月乙未京師地震隂盛而反常則地震¶
故其占為臣强為后妃專恣為夷犯華為小人道長為¶
冦至為叛臣　七年七月巂州地震山摧壅江水噎流¶
　貞觀七年十月乙丑京師地震　十二年正月壬寅¶
松叢二州地震壊廬舍　二十年九月辛亥靈州地震¶
有聲如雷　二十三年八月癸酉朔河東地震晉州尤¶
甚壓殺五十餘人乙亥又震十一月乙丑又震　永徽¶
元年四月己巳朔晉州地震己夘又震六月庚辰又震¶
<pb:KR2m0009_WYG_301-27b>¶
有聲如雷　二年十月又震十一月戊寅定襄地震帝¶
始封晉王初即位而地屢震天下将由帝而動揺象也¶
　儀鳳二年三月庚辰京師地震　永淳元年十月甲¶
子京師地震　垂拱三年十月乙亥京師地震　四年¶
七月戊午又震八月戊戌神都地震　延載元年四月¶
壬戌常州地震　大足元年七月乙亥揚楚常潤蘇五¶
州地震　二年八月辛亥劍南六州地震　景龍四年¶
五月丁丑剡縣地震　景雲三年正月甲戌并汾絳三¶
<pb:KR2m0009_WYG_301-28a>¶
州地震壊廬舎壓死百餘人　開元二十二年二月壬¶
寅秦州地震西北隠隠有聲坼而復合經時不止壊廬¶
舍殆盡壓死四千餘人　二十六年三月癸巳京師地¶
震至徳元載十一月辛亥朔河西地震裂有聲陷廬¶
舎張掖酒泉尤甚至二載三月癸亥乃止　大歴二年¶
十一月壬申京師地震自東北来有聲如雷者三　三¶
年五月丙戌又震　十二年恒定二州地大震三日乃¶
止束鹿寧晋地裂數丈沙石隨水流出平地壊廬舍壓¶
<pb:KR2m0009_WYG_301-28b>¶
死數百人　建中元年四月己亥京師地震　三年六¶
月甲子又震　四年四月甲子又震五月辛巳又震¶
貞元二年五月己酉又震　三年十一月丁丑夜京師¶
東都蒲陕地震　四年正月庚戌朔夜京師地震辛亥¶
壬子丁夘戊辰庚午癸酉甲戌乙亥皆震金房二州尤¶
甚江溢山裂屋宇多壊人皆露處二月壬午京師又震¶
甲申乙酉丙申三月甲寅巳未庚午辛未五月丙寅丁¶
夘皆震　八年甲午又震有聲如雷甲辰又震　九年¶
<pb:KR2m0009_WYG_301-29a>¶
四月辛酉又震有聲如雷河中闗輔尤甚壊城壁廬舎¶
地裂水涌　十年四月戊申京師地震癸丑又震侍中¶
渾瑊第有樹湧出樹枝皆載蚯蚓　十三年七月乙未¶
又震　元和七年八月京師地震草樹皆揺　九年三¶
月丙辰巂州地震晝夜八十壓死百餘人地陷者三十¶
里　十年十月京師地震　十一年二月丁丑又震¶
十五年正月穆宗即位戊辰始朝羣臣於宣政殿是夜¶
地震　太和二年正月壬申地震　七年六月甲戌又¶
<pb:KR2m0009_WYG_301-29b>¶
震　九年三月乙夘京師地震屋瓦皆墜户牖間有聲¶
　開成元年二月乙亥又震　二年十一月乙丑夜又¶
震　四年十一月甲戌又震　㑹昌二年正月癸亥宋¶
亳二州地震十二月癸未京師地震　大中三年十月¶
辛巳上都及振武河西天徳靈武塩夏等州地震壊廬¶
舎壓死數十人　十二年八月丁巳太原地震　咸通¶
元年五月上都地震　六年十二月晉絳二州地震壊¶
廬舎地裂泉湧泥出青色　八年正月丁未河中晉絳¶
<pb:KR2m0009_WYG_301-30a>¶
三州地大震壊廬舎人有死者　十三年四月庚子朔¶
浙東西地震　乾符三年六月乙丑雄州地震至七月¶
辛巳止州城廬舍盡壊地陷水涌傷死甚衆是月濮州¶
地震十二月京師地震有聲　四年六月庚寅雄州地¶
震　六年二月京師地震有聲如雷藍田山裂水涌¶
中和三年秋晉州地震有聲如雷　光啟二年春成都¶
地震月中十數占曰兵饑十二月魏州地震　乾寧二¶
年三月庚午河東地震¶
<pb:KR2m0009_WYG_301-30b>¶
宋乾德三年京師地震　至道二年十月潼關西靈夏¶
環慶等州地震城郭廬舍多壊占云兵饑是時西戎冦¶
靈州明年遣將率兵援糧以救之關西民有饑殍者¶
咸平二年九月常州地震壊鼓角樓羅務軍民廬舎甚¶
衆　四年九月慶州地震者再　六年正月益州地震¶
　景德元年正月丙申夜京師地震癸卯夜復震丁未¶
夜又震屋宇皆動有聲移時方止癸丑冀州地震占主¶
土工興有急令兵革興是年契丹犯塞二月益黎雅州¶
<pb:KR2m0009_WYG_301-31a>¶
地震三月邢州地震不止四月己卯夜瀛州地震五月¶
邢州地復震不止十一月壬子日南至京師地震癸丑¶
石州地震　四年七月丙戌益州地震己丑渭州瓦亭¶
寨地震者四　大中祥符二年三月代州地震　四年¶
六月昌眉州並地震七月真定府震壊城壘　天聖五¶
年三月戊辰秦州地震　七年十月丙午京師地震¶
景祐四年十二月甲申忻代并三州地震壊廬舍覆壓¶
吏民忻州死者萬九千七百四十二人傷者五千六百¶
<pb:KR2m0009_WYG_301-31b>¶
五十五人畜死者五萬餘代州死者七百五十九人并¶
州千八百九十人　寶元元年正月庚申并忻代州地¶
震十一月忻州地震十二月甲子京師地震　慶歴三¶
年五月乙亥忻州地大震說者曰地道貴静今數震揺¶
兵興民勞之象也五月庚午忻州地震西北有聲如雷¶
　五年七月丁酉廣州地震己卯京南岳州並地震¶
六年二月戊寅青州地震三月庚寅登州地震岠嵎山¶
摧自是震不已每震即海底有聲如雷五月甲申京師¶
<pb:KR2m0009_WYG_301-32a>¶
地震　七年十月乙丑河陽許州地震　二年十一月¶
丁酉夜秀州地震有聲自西北起如雷　嘉祐二年雄¶
霸等州地震　五年五月己丑京師地震　治平四年¶
秋漳泉建州邵武興化軍等處皆地震潮州尤甚地裂¶
泉涌壓覆州郭及兩縣屋宇士民軍兵死者甚衆八月¶
己巳京師地震　熙寧元年七月甲申地震乙酉辛夘¶
再震八月壬寅甲辰又震是月鄆州須城東阿二縣地¶
震終日滄州清池莫州亦震壊官私廬舎城壁是時河¶
<pb:KR2m0009_WYG_301-32b>¶
北復大震或數刻不止有聲如雷樓櫓民居多摧覆壓¶
死者甚衆九月戊子莫州地震有聲如雷十一月乙未¶
京師及莫州地震十二月癸卯瀛州地大震丁巳冀州¶
地震辛酉滄州地震涌出沙泥船板胡桃螺蚌甲之屬¶
十二月潮州地再震是嵗數路地震有一日十數震有¶
踰半年震不止者　元豐八年五月京師地震　元祐¶
二年二月辛亥代州地震有聲　四年春陜西河北震¶
　七年九月己酉蘭州鎮戎軍永興軍地震十月庚戌¶
<pb:KR2m0009_WYG_301-33a>¶
朔環州地再震　紹聖元年十一月丙寅太原府地震¶
　二年十月十一月河南府地震是歲蘇州自夏迄秋¶
地震　三年三月戊戌夜劒南東川地震九月己酉滁¶
州沂州地震　四年六月己酉太原府地震有聲　元¶
符元年七月壬申夜雲霒蔽天地震良乆　三年正月¶
壬申恩州地震八月甲戌太原府地震　三年五月己¶
巳太原府又震　建中靖國元年十二月辛亥太原府¶
潞晉隰代石嵐等州岢嵐威勝保化寧化軍地震彌旬¶
<pb:KR2m0009_WYG_301-33b>¶
晝夜不止壊城壁屋宇人畜多死　宣和四年北方用¶
兵雄州地震　六年正月京師連日再地震宫殿門皆¶
動有聲　建炎二年正月戊戌長安地大震金人将婁¶
宿圍城彌旬無外援金兵乘地震而入城遂陷　紹興¶
三年八月甲申地震平江府湖州尤甚(甲辰詔罪/已求直言)是歲¶
逆豫陷鄧隨等州金人犯蜀¶
六年六月乙巳夜地震有聲自西北如雷餘杭縣為甚¶
(詔罪已/求直言)是冬偽齊劉麟猊犯順冦濠夀州後四年虜酋¶
<pb:KR2m0009_WYG_301-34a>¶
兀术入冦　二十四年正月戊寅地震　二十五年三¶
月壬申又震　二十八年八月甲寅地夜震　三十一¶
年三月壬辰又震　三十二年七月戊申又震　𨺚興¶
元年十月丁丑地震六月甲寅又震是嵗宰臣湯思退¶
擅撤海泗唐鄧之戍敵乘邉虚入冦後思退貶死此臣¶
專必震又兵役人勞之應也　乾道二年九月丙午地¶
震自西北方是月台州有海冦　四年十二月壬子石¶
泉軍地震三日有聲如雷屋瓦皆落時郡有綿州寃獄¶
<pb:KR2m0009_WYG_301-34b>¶
云　淳熙元年十二月戊辰地震自東北方後湖南江¶
西茶冦擾數路　九年十二月壬寅地夜震　十年十¶
二月丙寅又震　十二年五月庚寅又震　慶元六年¶
十一月甲子地震東北方　嘉定六年四月行都地震¶
六月丙子嚴州淳安縣地震　十年二月庚申地震自¶
東南越月敵犯光州　十四年正月乙未地夜震大雷¶
是春金人入冦蘄黄州失守¶
　文獻通考卷三百一¶
