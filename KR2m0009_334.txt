# -*- mode: mandoku-view; -*-
#+TITLE: 文獻通考
#+DATE: 2015-08-24 22:49:41.444519
#+PROPERTY: ID KR2m0009
#+PROPERTY: BASEEDITION WYG    
#+PROPERTY: JUAN 卷三百三十四
<pb:KR2m0009_WYG_334-1a>¶
欽定四庫全書¶
　文獻通考卷三百三十四¶
　　鄱　陽　馬　端　臨　貴　與　著¶
　四裔考十一¶
　　葱茈羌¶
燉煌西西域之南山中從婼羌(婼而/遮反)西至葱嶺數千里¶
有月氐餘種葱茈羌白馬黄牛羌各有酋豪北與諸國¶
接不知其道里廣狭傳聞黄牛羌種類孕身六月生南¶
<pb:KR2m0009_WYG_334-1b>¶
與白馬羌鄰並魏時聞焉¶
　　吐谷渾¶
吐谷渾夲遼東鮮卑也西晉時酋帥徒何渉歸有二子¶
長曰吐谷渾少曰若洛廆(胡罪/反)代統部落别為慕容氏¶
渾庶長廆正嫡父在時分七百户與渾渾與廆二部俱¶
牧馬馬鬬相傷廆怒遣使謂渾曰先公䖏分與兄弟異¶
部牧馬何不相逺而令馬鬬渾曰馬是畜生食草飲水¶
春氣𤼵動所以致鬬鬬在於馬而怒於人邪乖别甚易¶
<pb:KR2m0009_WYG_334-2a>¶
今當去汝於萬里之外矣於是擁馬西行乃西附隂山¶
(今朔方/之北)属永嘉之亂始度隴西止於枹罕而後子孫㩀¶
有甘松之南洮水之西南極於白蘭在益州西北(甘松/山在)¶
(今合川郡境今臨洮和政/郡之南及合川郡之地)其地四時常有氷雪唯六七¶
月雨雹甚盛若晴則風飄沙礫有麥無榖其青海周廻¶
千餘里海中有小山毎冬氷合後以良牝馬置此山至¶
来冬收之馬有孕所生得駒號曰龍種吐谷渾甞得波¶
斯草馬放入海因生驄駒能行千里故時稱青海驄焉¶
<pb:KR2m0009_WYG_334-2b>¶
至其孫葉延以禮云公孫之子得以王父字為氏吾祖¶
始自昌黎先宅於此今以吐谷渾為氏尊祖之義也自¶
吐谷渾至葉延曾孫視羆皆有才略知古今司馬博士¶
皆用儒生至其子阿豺自號車騎將軍沙州刺史部内¶
有黄沙周廻數百里不生草木因號沙州阿豺兼并氐¶
羌地方數千里號强國升西强山觀墊江源問於郡寮¶
曰此水流更有何名由何郡國入何水也其長吏曾和¶
曰此水經仇池過晉夀出宕渠始號墊江至巴郡入江¶
<pb:KR2m0009_WYG_334-3a>¶
度廣陵㑹於海阿豺曰水尚知歸吾雖塞表小國而獨¶
無所歸乎乃遣使南通宋獻方物宋少帝封為澆河公¶
文帝元嘉中又加朝命遣使入朝貢阿豺有子二十人¶
病謂其母弟慕利延取箭一隻折之慕延折之復命取¶
十九箭折之慕延不能折阿豺曰汝曹知不單者易折¶
衆則難摧戮力一心社稷可固既卒弟慕璝立遣軍擊¶
乞伏茙蔓敗之(茙音/戎)東奔隴右慕璝㩀有其地其時赫¶
連定㩀長安為後魏主所攻敗擁秦雍户口十餘萬西¶
<pb:KR2m0009_WYG_334-3b>¶
次罕开慕璝拒撃大破之生擒定送於魏後弟慕延立¶
魏太武帝遣軍擊延大破之慕延率部落西奔白蘭攻¶
破于闐國南依罽賔七年乃還舊土慕延死阿豺兄樹¶
洛干子拾寅立始邑於伏羅川至元孫夸吕立自號為¶
可汗理伏俟城在青海西十五里有地方數千里其西¶
北諸雜種謂之阿貲虜(貲即/移反)其南界隴涸城去城都千¶
餘里大城有四一在清水川一在赤水一在澆河一在¶
吐屈真川皆子弟所理其主理慕賀川西有黄沙南北¶
<pb:KR2m0009_WYG_334-4a>¶
百二十里東西七十里不生草木雖有城郭不居而随¶
逐水草官有王公僕射尚書及郎中之號其主椎(直追/反)¶
髻以皁為帽其妻衣織成裙披錦袍辮髻於後首戴金¶
花丈夫衣服略同於華夏多以羃羅為冠亦以繒為㡌¶
婦人皆貫珠束髪以多為貴兵器有弓刀甲矟國無常¶
賦須則税富室商人以充用焉父兄亡妻後母及嫂等¶
與諸夷俗同死者亦皆埋殯其服制𦵏訖則除之性貪¶
婪忍於殺害後周眀帝武成初夸吕寇凉州詔賀蘭祥¶
<pb:KR2m0009_WYG_334-4b>¶
率兵討破之又攻㧞其洮陽泥和二城置洮州(今臨洮/郡地)¶
而還武帝天和初其龍涸王莫昌率衆降以其地為扶¶
州(今同昌/郡地)二年復遣皇太子征之軍度青海至伏俟城¶
夸吕遁走虜其餘衆而還隋開皇中夸吕侵𢎞州(在今/安化)¶
(郡馬嶺/縣界)遣上柱國元諧擊之賊悉發國中兵自曼頭至¶
於樹敦甲騎不絶諧頻擊破之夸吕率其親兵逺遁其¶
名王十三人各率部落而降夸吕在位且百年死以後¶
還以慕容為姓其子伏允立煬帝初伏允遣子順来朝¶
<pb:KR2m0009_WYG_334-5a>¶
帝令鐡勒襲大敗之伏允東走保西平(今西/平郡)帝復令觀¶
王雄以掩之大破其衆伏允遁逃部落来降十萬餘口¶
伏允懼南遁於山谷間其故地皆空自西平臨羌城以¶
西且末以東祁連以南雪山以北東西四千里南北二¶
千里皆為隋有置郡縣鎮戍發天下輕罪徙居之(其地/在今)¶
(西平郡之西張掖酒泉郡之北/隋氏置西海且末河源等郡)於是留順不之遣伏允¶
無以自資率其徒數千騎客於党項大業末天下亂伏¶
允及順復其故地唐武徳初順以兵助擊李軌自號為¶
<pb:KR2m0009_WYG_334-5b>¶
大寜王太宗時遣使入朝未還即寇鄯州又掠岷州寇¶
凉州乃命叚志元等討之得牛羊二萬還九年復命李¶
靖侯君集等擊之伏允逺遁為左右所殺子順降於是¶
重建其國封順為西平郡王仍加趉(巨屈/反)胡吕烏可汗¶
之號旋又為其下所殺十年立順子諾曷鉢為河源郡¶
王主其國自是衰弱而吐蕃强盛與相攻俱来請師詔¶
不許遣大将軍蘇定方為安集大使平兩國怨後吐蕃¶
遂有其地咸亨元年以薛仁貴郭待封等總兵五萬討¶
<pb:KR2m0009_WYG_334-6a>¶
吐蕃且納諾曷鉢於故廷王師敗於大非川舉吐谷渾¶
地皆䧟諾曷鉢與親近數千帳纔免三年乃徙浩亹水¶
南諾曷鉢以吐蕃盛勢不抗而鄯州地狭又徙靈州帝¶
為置安樂州即拜刺史欲其安且樂云諾曷鉢死子忠¶
立忠死子宣超立聖歴三年拜左豹韜員外大将軍襲¶
故可汗號餘部詣凉甘肅𤓰沙等州降宰相張錫與右¶
武衛大将軍唐休璟議徙其人於秦隴豐靈間令不得¶
畔去凉州都督郭元振以為吐谷渾近秦隴則與監牧¶
<pb:KR2m0009_WYG_334-6b>¶
雜處置豐靈又邇黙啜假在諸華亦不遽移其性也前¶
日王孝傑自河源軍徙耽爾乙句貴置靈州既而叛乃¶
入牧坊掠羣馬瘢夷州縣是則遷中土無益之成騐徃¶
素和貴叛去於我無損但失吐谷渾數十部豈與句貴¶
比邪今降虜非彊服皆突矢刃棄吐蕃而来宜當循其¶
情為之制也甞甘肅𤓰沙降者即其所置之因所投而¶
居情易安磔數州而勢自分順其情分其勢不擾於人¶
可謂善奪戎心者也歳遣鎮遏使者與宣超兄弟撫䕶¶
<pb:KR2m0009_WYG_334-7a>¶
之無令相侵奪生業固矣有如叛去無損中國詔可宣¶
超死子曦皓立曦皓死子兆立吐蕃復取安樂州而殘¶
部徙朔方河東語謬為退渾貞元十四年以朔方莭度¶
副使左金吾衛大将軍慕容復為長樂都督青海國王¶
襲可汗號復死停襲吐谷渾自晉永嘉時有國至龍朔¶
三年吐蕃取其地凡三百五十年及此封嗣絶矣¶
　　乙弗敵¶
乙弗敵後魏聞焉在吐谷渾北國有屈海其海周廻千¶
<pb:KR2m0009_WYG_334-7b>¶
餘里衆有萬落風俗與吐谷渾同然不食五榖唯食魚¶
與蘇子蘇子狀如中國茍杞子或赤或黑西有契翰一¶
部風俗亦同土特多狼白蘭山西北又有可蘭國風俗¶
亦同目不識五色耳不聞五聲是西北諸邊外中醜類¶
也土無所出直大養羣畜而户落亦可萬餘人頑弱不¶
知鬬戰忽見異人舉國便走性如野獸體輕工走逐不¶
可得¶
　　宕昌¶
<pb:KR2m0009_WYG_334-8a>¶
宕昌羌後魏時興焉亦三苗之允與先零燒當罕开諸¶
部姓别自立酋帥皆有地分不相統攝宕昌即其一也¶
俗皆土著居有棟宇其屋織氂牛尾及羖羊毛覆之無¶
法令又無徭賦唯征伐之時乃相屯聚不然則各事生¶
業不相来徃皆衣裘褐牧飬氂牛羊豖以供其食俗有¶
蒸報無文字但取木榮落以記嵗時三年一相聚殺牛¶
羊以祭天俗重虎皮以之送死有梁勤者代為酋帥得¶
羌豪心乃自稱王其界自仇池以西東西千里席水以¶
<pb:KR2m0009_WYG_334-8b>¶
南南北八百里(仇池山在同谷郡上禄/席水在今天水上邽縣)地多山阜部衆¶
二萬餘落至其孫彌忩始遣使於後魏大武帝拜為宕¶
昌王七葉孫彌秦皆受南北兩朝封爵(宋齊梁及魏/並各覊縻之)後¶
見兩魏分隔永熈末種人企定乃引吐谷渾寇金城(今/郡)¶
(地/)後企定弟彌定寇石門戍周武帝大和初詔大将軍¶
田𢎞討平之以其地為宕州(今懐/道郡)¶
　　鄧至¶
鄧至羌之别種也後魏時興焉有像舒理者代為白水¶
<pb:KR2m0009_WYG_334-9a>¶
酋帥因地名為號鄧至王其地自干亭以東平武以西¶
汶嶺以北宕昌以南(今懐道郡之南通化郡之北/交川臨翼同昌郡之地也)風土¶
習俗與宕昌同自舒理至十代孫舒彭附於後魏孝文¶
帝封甘松縣子鄧至王宋文帝及武帝時俱遣使南来¶
修貢受其官爵後數代西魏恭帝初其主檐術因亂来¶
奔周文帝遣兵送還自後無聞鄧至之西有赫羊國初¶
其部内有一羊形甚大至鮮赤故為國名又有東亭衛¶
大赤水寒巖石河薄陵下習嵢驤覃等諸羌國風俗麤¶
<pb:KR2m0009_WYG_334-9b>¶
獷與鄧至國不同魏時遣使貢獻皆假以雜號将軍子¶
男巨帥之名¶
　　党項¶
党項羌三苗之後在古析支之地漢西羌之别種有宕¶
昌白狼皆自稱獼猴種魏晉以降西羌㣲弱周滅宕昌¶
鄧至之後党項始强有佃封氏費聽氏徃利氏頗超氏¶
野律氏房當氏米禽氏拓䟦氏而拓䟦最為强族其人¶
多夀年至百五六十嵗其地東接臨洮西平西拒葉䕶¶
<pb:KR2m0009_WYG_334-10a>¶
南北數千里䖏山谷間每姓别為部落大者五千餘騎¶
小者千餘騎織氂牛尾及□䍽毛為屋服裘褐披氊為¶
上飾俗尚武力無法令各為生業有戰陣則屯聚無徭¶
役不相徃来飬氂牛羊豬以供食不知稼穡其俗滛穢¶
蒸報於諸國中為甚無文字但候草木以記嵗時三年¶
一聚㑹殺牛羊以祭天人年八十以上死者以為令終¶
親戚不哭少者死則為天枉共悲哭之有琵琶横吹擊¶
缶為莭魏周之際數来擾邉隋文帝為丞相時中原多¶
<pb:KR2m0009_WYG_334-10b>¶
故因此大為寇掠蔣公梁睿既平王謙請因還師討之¶
開皇元年有千餘家歸化五年拓䟦寜叢等各率衆詣¶
旭州内附授大将軍其部下各有等差十六年復寇㑹¶
州詔發隴西兵討之大破其衆人相率降遣子弟入謝¶
罪帝謂曰還語爾父兄人生須有定居飬老㓜乃乍還¶
乍走不羞鄉里邪自是朝貢不絶唐貞觀三年其酋細¶
封歩頼舉部降以其地為軌州即授歩頼刺史其後諸¶
酋悉内属以其地為崌奉巖逺四州即首領拜刺史其¶
<pb:KR2m0009_WYG_334-11a>¶
後拓䟦赤辭等又舉部降以其地為懿嵯麟可三十二¶
州以松州為督府擢赤辭西戎州都督賜姓李貢職不絶¶
於是自河首積石山而東皆為中國地後吐蕃寖盛拓¶
䟦畏偪請内徙始詔慶州置静邉等䖏之地乃入吐蕃¶
其䖏者皆為吐蕃役属更號弭藥至徳末為吐蕃所誘¶
使為鄉道寇邉俄悔悟来朝乾元間中國數亂因寇邠¶
寜二州肅宗詔郭子儀杜冕桑如珪分二隊討之子儀¶
至党項潰去上元元年在涇隴部落十萬衆詣鳯翔節¶
<pb:KR2m0009_WYG_334-11b>¶
度使崔光逺降二年與渾奴刺連和寇寳雞殺吏民掠¶
財珍焚大散關入鳯州殺刺史蕭&KR1957;節度使李鼎追擊¶
走之眀年又攻梁州刺史李勉走進寇奉天大掠華原¶
同官去詔臧希讓代勉為刺史於是歸順乾封歸義順¶
化和寜和義保善寜定羅雲朝鳯凡十州部落詣希譲¶
獻欵丐節印詔可僕固懐恩之叛誘党項渾奴刺入寇¶
衆數萬掠鳯翔盩厔大酋鄭廷郝徳入同州刺史韋勝¶
走節度使周智光破之澄城閏月又入同州焚官私室¶
<pb:KR2m0009_WYG_334-12a>¶
盧壁馬蘭山郭子儀遣兵襲之退保三堡子儀遣慕容¶
休眀諭降廷徳子儀以党項吐谷渾部落散䖏鹽慶等¶
州其地與吐蕃濵近易相脅即表徙静邉州都督夏州¶
樂容等六府党項於銀州之北夏州之東寜朔州吐谷¶
渾住夏西以離沮之召静邉州大首領左羽林大将軍¶
拓䟦朝光等五刺史入朝厚賜賚使還綏其部先是慶¶
州有破丑氏族三野利氏族五把利氏族一與吐蕃姻¶
援贊普悉王之因是擾邉凡十年子儀表工部尚書路¶
<pb:KR2m0009_WYG_334-12b>¶
嗣恭為朔方留後将作少監梁進用為押党項部落使¶
置行慶州且言党項隂結吐蕃為變可遣使者招慰芟¶
其反謀因令進用為慶州刺史嚴邏以絶吐蕃徃来道¶
代宗然之又表置静邉芳池相興三州都督長史永平¶
旭定清寜寜保忠順静塞萬吉等七州都督府於是破¶
丑野利把利三部及思樂州刺史拓㧞乞悔等皆入朝¶
宜定州刺史折磨部落芳池州野利部並徙綏延州太¶
歴末野利秃羅都與吐蕃叛招餘族不應子儀擊之斬¶
<pb:KR2m0009_WYG_334-13a>¶
秃羅都而野利景庭野利剛以其部數千人入附雞子¶
川六州部落曰野利越詩野利龍兒野利厥律兒黄野¶
海野窣等居慶州者號東山部夏州者號平夏部永泰¶
後稍徙石州後為永安将阿史那思暕賦索無極遂亡¶
走河西元和時復置宥州䕶党項至太和中寖强數寇¶
掠然器械鈍苦畏唐兵精則以善馬購鎧善羊貨弓矢¶
鄜坊道軍糧使李石表禁商人不得以旗幟甲胄五兵¶
入部落告者舉罪人財畀之至開成末種落愈繁富賈¶
<pb:KR2m0009_WYG_334-13b>¶
人齎繒寳鬻羊馬藩鎮乗其利强市之或不得直部人¶
怨相率為亂至靈鹽道不通武宗遣使招之功不就宣¶
宗大中四年内掠邠寜詔鳯翔李業河東李拭合節度¶
兵討之羌乃破殄餘種竄南山後唐同光二年其首領¶
薄香来貢良馬天成二年河西党項如連山等来朝共¶
進馬四十匹宰相奏党項之衆競赴都下賣馬常賜食¶
禁廷醉則連袂歌其土風凡将到馬無駑良並云上進¶
國家雖約價直以給之而計其館給賜賚不啻倍價耗¶
<pb:KR2m0009_WYG_334-14a>¶
蠧國用請止之上以為國家常苦馬不足今畨官自来¶
中國錫賜乃朝廷常事不足言費自是畨部羊馬不絶¶
於路長興元年二年俱入貢授其首領以官三年以西¶
路党項部族刼掠使臣及外域進奉詔邠州節度使樂¶
彦稠等率歩騎七千討之誅其二十族七百餘人獲其¶
大首領六人黨類二千人駞馬牛羊數千計周廣順二¶
年以府州党項泥也等之族大首領為大将軍宋時靈¶
夏綏麟府環慶豐州振戎天徳振武軍並其族帳建隆¶
<pb:KR2m0009_WYG_334-14b>¶
二年代州刺史折乜埋来朝乜埋党項之大姓也世居¶
河右有捍邉之功故授以方州召令入覲而遣還開寳¶
元年直蕩族首領啜佶等引并人入寇府州為王師所¶
敗招降之太平興國六年七年府州豐州党項族首領¶
俱来貢雍熈初諸族渠帥附李繼遷為寇詔判四方館¶
事田仁節及閤門使王侁等相繼領兵討擊并賜麟府¶
夏銀豐州及日利月利族敕書招諭之二年四月侁等¶
於銀州北破悉利諸族斬首三千六百餘級生擒八十¶
<pb:KR2m0009_WYG_334-15a>¶
人俘蕃漢老小一千四百餘口器甲一百八十六梟偽¶
署代州刺史折羅遇并弟埋乞獲馬牛羊三萬計五月¶
又於開光谷西杏子平破保寺保杳族追奔二十餘里¶
斬首八百餘級梟其首領乜埋已等五十七人生擒四¶
十九人係其老小三百餘人獲牛羊馬驢凡四千餘計¶
又破保洗兩族俘三千人降五十五族獲牛羊八千計¶
侁等麟州及三族寨羌人二千餘族皆降畨官折軍乜¶
等六十四人獻馬首罪願改圖自効為國討賊遂與部¶
<pb:KR2m0009_WYG_334-15b>¶
下兵濁輪川斬賊首五十級酋豪二十人李繼遷及三¶
族寨監押折御乜皆遁去命内客省使郭守文自三交¶
乗驛亟徃與王侁等同領邉事其後侁等又破銀州浪¶
悉訛等族及夏州岌伽羅膩等族又招降銀麟夏等州¶
三族寨諸畨一百二十五族合萬六千一百八十九户¶
乃賜勅書以安撫之端拱二年夏州趙保忠言凖詔市馬¶
已獲三百匹其宥州御泥布等族黨附繼遷不肯賣馬¶
臣已領兵掩殺二百餘人擒百餘人其族即降詔書撫¶
<pb:KR2m0009_WYG_334-16a>¶
諭之四年鄭文寳獻議禁青鹽畨族四十四首領引騎¶
萬三千人入寇環州石昌鎮知環州程徳言等擊走之¶
因詔弛鹽禁由是部族寜息自是朝貢不絶官其首領¶
賜錦袍銀帶茶綵以撫慰之景徳元年麟府路言附契¶
丹戎人言泥族㧞黄太尉率三百餘帳内属㧞黄夲大¶
族居黄河北古豐州前數犯邉阻市馬之路其首領勇¶
黠難制契丹結之署為太尉今悉衆欵塞詔府州厚賜¶
茶綵給公田依險居之計口賦粟毋得侵擾三年府州¶
<pb:KR2m0009_WYG_334-16b>¶
折堆昌言兀泥族大首領名崖從父盛佑族為趙徳眀¶
白池軍主宻遣使来諭名崖云徳眀雖外托修貢之名¶
而㸃閲兵馬尤急恐必刼掠山界名崖以告上嘉之降¶
詔撫諭就賜錦袍銀帶十一月鎮戎軍曹瑋言叛去蕃¶
官蘇尚娘復来歸附詔報瑋曰尚娘反覆無信特恐狙¶
詐以誤邉吏又使徳眀縁此為詞不可納也自後訖天¶
禧之末畨族来歸朝貢者不絶每加拊慰或補官賜器¶
幣覊縻之恩有加焉¶
<pb:KR2m0009_WYG_334-17a>¶
　　白蘭¶
白蘭羌之别種東北接吐谷渾西至叱利摸徒南界郡¶
鄂風俗物産與宕昌同周武帝保定元年朝獻使至有¶
勝兵萬人勇於戰鬬唐武徳二年使者入朝以其地為¶
維恭二州貞觀六年與契苾數十萬内属永徽時特浪¶
生羌卜樓大首領凍就率衆来属以其地為劍州龍朔¶
後白蘭春桑及白狗羌為吐蕃所臣藉其兵為前驅白¶
狗與東㑹州接勝兵纔千人在西北者天授中内附户¶
<pb:KR2m0009_WYG_334-17b>¶
凡二十萬以其地為朝吳浮十州散居靈夏間¶
　　吐蕃¶
吐蕃在吐谷渾西南不知有國之所由或云秃髪利鹿¶
孤有子樊尼其主傉檀為乞伏熾盤所滅樊尼率餘種¶
依沮渠䝉遜其後子孫西魏時為臨松郡丞(今張掖郡/張掖縣界)¶
與主簿皆得衆心因魏末中華擾亂招撫羣羌日以强¶
大遂改姓為窣(蘇骨/反)㪍野至今故其人號其主曰贊府¶
貴臣曰主簿又或云始祖贊普自言天神所生號鶻堤¶
<pb:KR2m0009_WYG_334-18a>¶
悉補野因以為姓(窣㪍野與悉補野言訛其實/一也或云夲姓弃蘇農也)其國出¶
都城五百里過烏海入吐谷渾部落彌多彌蘇毗及白¶
蘭等國至吐蕃界其國風雨雷雹每隔日有之盛夏莭¶
氣如中國暮春之月山有積雪地冷瘴令人氣急不甚¶
為害其俗重漢繒而貴瑟瑟男女用為首飾其君長或¶
在跂布川或居邏婆川有小城而不居坐大氊帳張大¶
拂廬其下可容數百人兵衛極嚴而衙府甚狭俗飬牛¶
羊取乳酪供食兼取毛為褐而衣焉不食驢馬肉以麥¶
<pb:KR2m0009_WYG_334-18b>¶
為麨人死殺牛馬以殉取牛馬積累於墓上其墓正方¶
累石為之状若平頭屋其臣與君自為友號曰共命人¶
其數不過五人君死之日共命人皆日夜縱酒𦵏日於¶
脚下針血盡乃死便以殉𦵏又有親信人用刀當腦縫¶
鋸亦有将四尺木大如指刺兩肋下死者十有四五亦¶
殉𦵏焉設官父死子代絶嗣即近親襲焉非其種類輙¶
不相服其官章飾有五等一謂瑟瑟二謂金三謂金飾¶
銀上四謂銀五謂熟銅各以方圎三十褐上裝之安膊¶
<pb:KR2m0009_WYG_334-19a>¶
前以辨貴賤法令嚴肅兵器有弓刀楯矟甲胄每戰前¶
隊皆死後隊方進人馬俱披鏁子甲其制甚精周體皆¶
遍唯開兩眼非勁弓利刀之所能傷也其戰必下馬列¶
行而陣死則逓收之終不肯退槍細而長於中國者弓¶
矢弱而甲堅人皆用劍不戰亦負劍而行其驛以鐡箭¶
為契其箭長七寸若急驛膊前加著一銀鶻有草名速¶
古芒葉長二寸状若斜蒿有鼠尾長於常鼠其國禁殺¶
者加其罪有可䟦海去赤嶺百里方圎七十里東南流¶
<pb:KR2m0009_WYG_334-19b>¶
入蠻與蠻西珥河合流而東號為漾鼻水又東南出㑹¶
川為瀘水焉自赤嶺至邏婆川絶無大樹木唯有楊栁¶
人以為資置大論以統理國事無文字刻木結䋲為約¶
徴兵用金箭寇至舉燧與其臣下一年一小盟(用羊狗/獮猴)¶
三年一大盟(用人馬/牛驢)以麥熟為嵗首其國都號為邏婆¶
城用法嚴整議事則自下而起因人所利而行之此其¶
所以能强且乆也重壮賤老母拜於子重兵死惡病終¶
以累代戰殁者為甲門臨陣奔北者懸狐尾於其首表¶
<pb:KR2m0009_WYG_334-20a>¶
其似狐之怯其贊普㺯贊雄霸西域隋開皇中其主論¶
贊索㺯贊都䍧牱西疋播城已五十年矣國界西南與¶
婆羅門接自唐初有勝兵數十萬號為强國男女皆辮¶
髪氊裘以赬塗面無器物以手捧酒而飲之屈木令圎¶
以皮作底就中而食俗多金及小馬党項白蘭諸部及¶
吐谷渾西域諸國咸畏懼之至其主弃蘇農贊貞觀十¶
五年正月以宗室女封文成公主降於吐蕃贊普命禮¶
部尚書江夏王道宗送之贊普親迎於河源見王執子¶
<pb:KR2m0009_WYG_334-20b>¶
壻禮甚謹歎大國服飾禮儀之羙俯仰有愧沮之色謂¶
所親曰我祖父未有通婚大國者今我得尚大唐公主¶
當築一城以誇後代仍遣酋豪子弟請入國學以習詩¶
書至髙宗初封賨王蘇農死其子早卒以孫代立號乞¶
梨㧞布幼小大相禄東贊攝知國事總章中以兵臨吐¶
谷渾吐谷渾告急咸亨中髙宗令将軍薛仁貴郭待封¶
等率衆十餘萬伐之至大非川為大論欽陵所敗因遂¶
滅吐谷渾欽陵姓薛氏其父禄東贊頗曉兵術吐蕃贊¶
<pb:KR2m0009_WYG_334-21a>¶
府以國事委之講兵訓師雅有莭制吐蕃之并兼諸𦍑¶
雄覇西土東贊有力焉有子五人及東贊死欽陵兄弟¶
復専其國上元中冦鄯廓等州儀鳯二年遣工部尚書¶
劉審禮為洮河軍總管率兵十八萬以討之戰於青海¶
軍敗沒於陣調露二年中書令李敬元戰於大非川又¶
敗績續遣黑齒常之襲擊破之武太后如意初武威軍¶
總管王孝傑大破吐蕃復龜兹于闐疎勒碎葉四鎮至¶
萬嵗通天初又寇凉州執都督許欽眀欽陵兄弟有才¶
<pb:KR2m0009_WYG_334-21b>¶
略欽陵多居中諸弟分鎮方面諸蕃憚之二年吐蕃大¶
論欽陵遣使請和武太后遣前梓州通泉縣尉郭元振¶
徃至野狐河與陵遇元振曰東贊事朝廷誓好無窮今¶
猥自絶嵗擾邉父通之子絶之孝乎父事之子叛之忠¶
乎陵謝曰天子許和罷兩國戍守以便百姓豈不休哉¶
然以西十姓突厥四鎮諸國或時附蕃或時附漢斯類¶
皆多翻覆乞聖恩㧞去鎮守分離属國多建君長使自¶
為守既不欵漢又不属蕃人免憂慮荒陬幸甚元振曰¶
<pb:KR2m0009_WYG_334-22a>¶
唐以十姓四鎮撫西土為列國主道非有他且諸部與¶
吐蕃異乆為唐編人矣欽陵曰使者意我規削諸部為¶
唐邉患邪我若貪土地財賦彼青海湟川近矣今捨不¶
争何㢤突厥諸部磧漠廣莾去中國逺甚安有争地萬¶
里外耶且四夷唐皆臣并之雖海外地際靡不磨滅吐¶
蕃適獨在者徒以兄弟小心得相保耳十妵五咄陸近¶
安西於吐蕃逺俟斤距我裁一磧騎士騰突不易旬至¶
是以為憂也烏海黄河關源阻奥多癘毒唐必不能入¶
<pb:KR2m0009_WYG_334-22b>¶
則弱甲孱将易以為蕃患故我欲得之非闚諸部也甘¶
凉距積石道二千里其廣不數百狭才百里我若出張¶
掖玉門使大國春不耕秋不穫不五六年可斷其右今¶
棄不為亦無虞於我矣青海之役黄仁素約和邉守不¶
戒崔知辯徑俟斤掠我牛羊萬計是以求之使使者固¶
請元振固言不可許后從之欽陵専國乆常居中制事¶
諸弟皆領方面兵而贊婆専東境㡬三十年為邉患兄¶
弟皆才略沈雄衆憚之贊普子器弩悉㺯既長欲自得¶
<pb:KR2m0009_WYG_334-23a>¶
國漸不平乃與大臣論巖等圗去之欽陵方提兵居外¶
贊普託言獵即勒兵執其親黨二千餘人殺之發使者¶
召欽陵贊婆欽陵不受命贊普自討未戰欽陵兵潰乃¶
自殺左右殉而死者百餘人贊婆以所部及兄子莾布¶
支等欵塞遣羽林飛騎迎勞擢贊婆特進輔國大将軍¶
歸徳郡王莾布支左羽林大将軍安國公皆賜鐡劵禮¶
慰良厚贊婆即領部兵戍河源死贈安西大都䕶又遣¶
左肅政臺御史大夫魏元忠為隴右諸軍大總管率隴¶
<pb:KR2m0009_WYG_334-23b>¶
右諸軍大使唐休璟出討方虜攻凉州休璟擊之斬首¶
二千級於是論彌薩来朝請和贊普自将萬騎攻悉州¶
都督陳大慈四戰皆克眀年乃獻馬黄金求婚而虜南¶
属帳皆叛贊普自討死於軍諸子争立國人立棄𨽻蹜¶
贊為贊普始七嵗使者来告喪且求盟又使大臣悉董¶
熱固求婚未就㑹監察御史李知古建討姚州蠻削吐¶
蕃向導詔𤼵劍南募士擊之蠻酋以情輸虜殺知古尸¶
以祭天進攻蜀漢詔靈武監軍右臺御史唐九徴為姚¶
<pb:KR2m0009_WYG_334-24a>¶
嶲道討擊使率兵擊之虜以鐡絙梁漾濞二水通西洱¶
蠻築城戍之九徴毁絙夷城建鐡柱於滇池以勒功中¶
宗景龍二年還其婚眀年遣使入貢可敦又遣宗俄請¶
婚帝以雍王守禮女為金城公主妻之賜主錦繒雜伎¶
甚厚公主至吐蕃自築城以居拜楊矩為鄯州都督吐¶
蕃雖外和而隂銜怒即厚餉矩請河西九曲為公主湯¶
沐矩表與其地九曲者水甘草良宜畜牧近與唐接自¶
是虜益張雄易入冦元宗開元二年其相坌逹延上書¶
<pb:KR2m0009_WYG_334-24b>¶
宰相乞載盟文定境於河源帝令姚崇等報書命觧琬¶
持神龍誓書吐蕃亦遣其臣来未㡬而以兵十萬寇臨¶
洮入攻蘭渭掠監馬楊矩懼自殺詔薛訥王晙等討之¶
斬首萬七千獲羊馬無慮二十萬又戰長子虜大敗相¶
枕籍死洮水為之不流宰相建言吐蕃夲以河為境以¶
公主故乃橋河築城置獨山九曲二軍距積石二百里¶
今既負約請毁橋復守河如約詔可遣左驍衛郎将尉¶
遲環使吐蕃慰安公主然小小入犯邉無閑嵗於是郭¶
<pb:KR2m0009_WYG_334-25a>¶
知運王君&KR0930;相繼莭度隴右河西以扞之吐蕃遣宗俄¶
因子到洮水祭戰死士且請和然恃盛彊求與天子敵¶
國語悖傲使者至臨洮詔不内金城公主書求聽修好¶
且言贊普君臣欲與天子共署誓刻吐蕃又遣使者上¶
書言孝和皇帝甞賜盟時唐宰相豆盧欽望魏元忠李¶
嶠紀䖏訥等凡二十二人及吐蕃君臣同誓孝和皇帝¶
崩太上皇嗣位修睦如舊然唐宰相在誓刻者皆殁今¶
宰相不及前約故須再盟比使論乞力等前後七輩徃¶
<pb:KR2m0009_WYG_334-25b>¶
未䝉開許且張元表李知古将兵侵暴甥國故違誓而¶
戰今舅許湔貸前惡歸於大和甥既堅定然不重盟為¶
未信要待新誓也帝謂昔已和親有成言尋前盟可矣¶
不許復誓禮其使而遣之且厚賜贊普自是嵗朝貢不¶
犯邉十年攻小㪍律國其王沒謹忙貽書北廷莭度使¶
張孝嵩曰㪍律唐西門失之則四方諸國皆墮吐蕃孝¶
嵩乃遣歩騎四千與沒謹忙兵夹擊吐蕃敗之復九城¶
故地㪍律王来朝置綏逺軍以扞吐蕃欲假道㪍律以¶
<pb:KR2m0009_WYG_334-26a>¶
攻四鎮十四年悉諾邏兵入大斗谷遂攻甘州隴右節¶
度使王君&KR0930;遣兵追躡之多所俘獲時中書令張説以¶
吐蕃出入勝負略相當甘凉河鄯之人調發困甚願聽¶
其和帝不從未㡬悉諾邏等陷𤓰州遂攻玉門軍安西¶
副都䕶趙頥貞擊却之乃命蕭嵩張守珪城𤓰州屢破¶
吐蕃置振武軍獻俘於朝詔軍士掩戰能擒其王者授¶
大将軍士益奮吐蕃乃求和忠王友皇甫惟眀等請許¶
之帝乃以書賜金城公主贊普大喜遣人随使者入朝¶
<pb:KR2m0009_WYG_334-26b>¶
表言甥以文成金城公主敢失禮乎曩特以冲㓜枉為¶
邉将讒亂如䝉澄亮死且萬足千萬嵗不敢先負盟且¶
獻怪寳上禮其使遣御史大夫崔琳報聘吐蕃又請交¶
馬於赤嶺互市於甘松嶺宰相裴光庭曰甘松中國阻¶
不如許赤嶺乃聽以赤嶺為界表以大碑刻約其上又¶
請五經勅祕書寫賜并賜物萬計吐蕃遣人謝眀年又¶
上寳器數百具制治詭殊其後吐蕃西擊勃律勃律告¶
急帝諭令罷兵不聼卒殘其國於是崔希逸為河西節¶
<pb:KR2m0009_WYG_334-27a>¶
度使鎮凉州故時疆畔皆樹壁守捉希逸謂虜戍将乞¶
力徐曰兩國約好而守備不廢云何請皆罷以便人乞¶
力徐曰公忠誠無不可恐朝廷未皆信脱掩吾不備其¶
可悔希逸固邀乃許共刑白犬盟而後悉撤障壁虜畜¶
牧被野眀年傔史孫誨奏事妄言虜無備可取也帝采¶
之詔内豎趙恵琮共徃按状小人欲徼幸至凉州因共¶
矯詔詔希逸𤼵兵襲破吐蕃青海上斬獲不貲乞力徐¶
遁去吐蕃恚不朝二十六年大入河西希逸拒破之希¶
<pb:KR2m0009_WYG_334-27b>¶
逸既而深自愧以失信悒悵至死誨亦坐事誅乃命蕭¶
炅杜希望王昱等分道經略碎赤嶺碑希望破吐蕃軍¶
三萬昱以劍南兵入攻安戎城次蓬婆嶺吐蕃盡鋭来¶
攻昱大敗士死凡數萬吐蕃攻維州不得志遣使請和¶
不許虜乃悉衆四十萬攻承風堡臧希鋭破之又襲廓¶
州攻振武軍皇甫惟眀哥舒翰等破之俘其大酋是時¶
吐蕃與蠻閤羅鳯聨兵攻瀘南劍南節度使楊國忠方¶
以姦罔上自言破蠻衆六萬於雲南拔故洪州等三城¶
<pb:KR2m0009_WYG_334-28a>¶
獻俘口哥舒翰破洪濟大莫門諸城收九曲故地列郡¶
縣實天寳十二載於是置神策軍於臨洮西澆河郡於¶
積石西及宛秀軍以實河曲後二年蘇毗子悉諾邏来¶
降封使義王賜姓李氏蘇毗强部也是嵗贊普乞黎蘇¶
籠臘替死子挲悉籠臘贊嗣遣使者修好詔京兆少尹¶
崔光逺持莭賫冊弔祠還而安禄山亂哥舒翰悉河隴¶
兵東守潼關而諸将各以所鎮兵討難始號行營邉候¶
空虚故吐蕃得乗隙暴掠至徳初取嶲州及威武等諸¶
<pb:KR2m0009_WYG_334-28b>¶
城入屯石堡其眀年使使来請討賊且修好肅宗遣給¶
事中南巨川報聘然嵗内侵取廓霸岷等州及河源莫¶
門軍使數来請和帝雖審其譎姑務紓患乃詔宰相郭¶
子儀蕭華裴遵慶等與盟寳應元年陷臨洮取秦成渭¶
等州眀年使散騎常侍李之芳太子左庶子崔倫徃聘¶
吐蕃留不遣破西山合水城眀年入大震關取蘭河鄯¶
洮等州於是隴右地盡亡進圍涇州入之降刺史髙暉¶
又破邠州入奉天副元帥郭子儀禦之吐蕃以吐谷渾¶
<pb:KR2m0009_WYG_334-29a>¶
党項兵二十萬東略武功渭北行營将吕日将戰盩厔¶
西破之又戰終南日将走代宗幸陕子儀退趨商州髙¶
暉導虜入長安立廣武王承宏為帝改元擅作赦令署¶
官吏衣冠皆南奔荆襄或逋棲山谷亂兵因相攘鈔道¶
路梗閉光禄卿殷仲卿率千人壁藍田選二百騎渡滻¶
或紿虜曰郭令公軍且来吐蕃大震㑹少将王甫與惡¶
少年伐鼓譟苑中虜驚夜引去子儀入長安髙暉東奔¶
至潼關守将李日越殺之吐蕃留京師十五日乃走天¶
<pb:KR2m0009_WYG_334-29b>¶
子還京吐蕃退圍鳯翔節度使孫志直拒守鎮西節度¶
使馬璘以千騎戰却之吐蕃屯原㑹成渭間自如也是¶
嵗南入松維保等州及雲山新籠城眀年還使人李之¶
芳等劍南嚴武破吐蕃南鄙兵七萬㧞當狗城㑹僕固¶
懐恩反自靈武遣其将范志誠任敷合吐蕃吐谷渾兵¶
攻邠州白孝徳郭晞嬰壘守乃入居奉天西子儀入奉¶
天按軍不戰郭晞以鋭士夜擣其營斬首數千級奪馬¶
五百取四将吐蕃引去是時嚴武㧞鹽州又戰西山取¶
<pb:KR2m0009_WYG_334-30a>¶
其衆八萬虜圍凉州河西莭度使楊志烈不能守跳保¶
甘州而凉州亡永㤗元年吐蕃請和詔宰相元載杜鴻¶
漸與虜使者同盟懐恩不得志導虜與回紇党項羌渾¶
奴刺犯邉吐蕃大酋尚結息贊摩尚悉東贊等衆二十¶
萬至醴泉奉天邠将白孝徳不能抗任敷以兵略鳯翔¶
盩厔於是京師戒嚴天子自率六軍屯於苑吐蕃逼奉¶
天使朔方兵馬渾日進率勇士馳之左右擊刺皆應弦¶
仆虜大驚乃夜攻其營斬千餘級又戰馬嵬凡七日破¶
<pb:KR2m0009_WYG_334-30b>¶
賦萬人斬獲甚衆㑹懐恩死虜謀無主遂與回紇争長¶
回紇怒詣子儀請擊吐蕃自效子儀許之使白元光合¶
兵攻吐蕃於靈臺西大破之帝乃班師永泰大歴間再¶
遣使者来聘詔户部尚書薛景仙徃報又詔宰相與吐¶
蕃使者盟俄寇靈州靈州屯兵破之復略邠州馬璘白¶
元光等再破其衆天子以虜數入塞詔治守障徙當悉¶
柘静恭五州皆㩀險以守八年侵靈州進寇涇邠渾瑊¶
與戰不利馬璘以兵掩之郭子儀又破其衆十萬九年¶
<pb:KR2m0009_WYG_334-31a>¶
帝遣諫議大夫吳損修好虜亦使使者入朝眀年復攻¶
臨涇隴州又眀年崔寜破其兵斬首萬級俘獲甚衆吐¶
蕃不得志入掠黎雅於是劍南兵合南詔與戰破之擒¶
其大酋十三年虜以四萬騎寇靈州又合南詔衆二十¶
萬攻茂州略扶文遂侵黎雅詔發幽州兵與戰大破之¶
初虜使數至留不遣所俘虜口悉部送江南徳宗即位¶
以嵗與虜戰亡獲相償謀綏懐之遣太常少卿韋倫持¶
節歸其俘五百厚給衣褚切勅邉吏䕶亭障無輙侵虜¶
<pb:KR2m0009_WYG_334-31b>¶
地吐蕃始聞未信使者入境乃感畏時乞立贊為贊普¶
即發使者随倫入朝又遣使獻方物眀年殿中少監崔¶
漢衡徃使贊普曰我與唐舅甥國詔書乃用臣禮卑我¶
又請雲州西盡賀蘭山為吐蕃境且引景龍詔書曰唐¶
使至甥先與盟蕃使至舅亦将親盟贊普曰其禮夲均¶
帝許之以獻為進賜為寄領取為領之並約地於賀蘭¶
其大相尚悉結嗜殺人以劍南之敗未報不助和議次¶
相尚結贊有謀固請休兵贊普卒用結贊為大相乃講¶
<pb:KR2m0009_WYG_334-32a>¶
好約盟境上約唐地涇州右盡彈筝峡隴州右極清水¶
鳯州西盡同谷劍南盡西山大度水吐蕃守鎮蘭渭原會¶
西臨洮東成州抵劍南西磨些諸蠻大度水之西南盡¶
大河北自新泉軍抵大磧南極賀蘭橐駝嶺其間為閑¶
田二國所棄戍地毋増兵毋創城堡毋耕邉田帝又命¶
宰相尚書與虜使盟長安朱泚之亂吐蕃請助討賊詔¶
遣使持莭慰撫渾瑊用論莾羅兵破泚将韓旻於武亭¶
川初與虜約得長安以涇靈四州畀之㑹大疫虜輙引¶
<pb:KR2m0009_WYG_334-32b>¶
去及泚平責舊約求地天子薄其勞第賜詔書償結贊¶
莾羅等帛萬疋於是虜以為怨貞元二年虜犯涇隴邠¶
寧掠人畜敗田稼尚結贊屯上砦原遣使請盟李晟遣¶
部将王佖以鋭兵三千入汧陽薄其中軍虜驚潰走結¶
贊僅自脱虜衆三萬侵鳯翔晟又擊却之又攻鹽夏䧟¶
之天子以邉人殘没下詔避殿自責詔駱元光經略鹽¶
夏虜得二州皆戍以兵乃自屯鳴沙然饋餉數困於是¶
駱元光韓㳺瓌濵塞而屯馬燧次石州跨河相掎角結¶
<pb:KR2m0009_WYG_334-33a>¶
贊懼屢請盟天子不許乃厚賂乞和於燧燧以為情身¶
入見天子結贊又使言若許盟當以鹽夏還唐乃以渾¶
瑊為盟㑹使約盟平凉結贊伏精騎三萬於西縱瑊等¶
就幄虜三伐鼓衆譟而興瑊遁得免副使崔漢衡等皆¶
被執始結贊欲擒瑊等擣虚入寇及見漢衡等坐帳中¶
慢言渾瑊戰武功我力也許裂地償我而自食其言吾¶
既作金枷必得瑊以見贊普今失之徒致公等無益也¶
虜戍鹽夏渉春疫大興皆思歸乃火其廬舍頹郛堞而¶
<pb:KR2m0009_WYG_334-33b>¶
去結贊歸漢衡等而却其使結贊乃以兵犯鳯翔入寳¶
雞焚掠而去又剽汧陽華亭掠牛羊率萬計涇隴邠之¶
民蕩然盡矣諸將曽不能得一俘但賀賊出塞而已四¶
年五月虜三萬騎略涇邠寧慶鄜五州之鄙焚吏舍民¶
閻係執數萬又寇寧州轉剽鄜坊五年韋臯以劍南兵¶
與戰殺其将西南少安不三年盡得嶲州地久之北廷¶
沙陀别部叛吐蕃因是陷北庭都䕶府安西道絶獨西¶
州人尚為唐守八年寇靈州又寇涇州詔城鹽州以兵¶
<pb:KR2m0009_WYG_334-34a>¶
戍之時韋臯屢破其兵俘馘三萬降其首領十二年寇¶
慶州及華池是嵗尚結贊死眀年贊普死其子足之煎¶
立使使来請好朝廷以其無信不受十四年韓全義破¶
虜於鹽州十七年寇鹽州陷麟州韋臯屢破其兵因定¶
昆眀諸蠻臯圍維州贊普引兵十萬援之臯率南詔薄¶
之擒其酋獻京師眀年吐蕃使論頬熱来右龍武大将¶
軍薛伾徃報二十年贊普死詔遣使弔祭其弟嗣立使¶
使入朝順宗立以田景度等持節徃使永貞元年来歸¶
<pb:KR2m0009_WYG_334-34b>¶
金幣牛馬助崇陵憲宗初遣使者修好且還其俘其後¶
比年来朝貢又欵隴州塞丐互市詔可十二年贊普死¶
遣使弔祭吐蕃使論矩立蔵来朝未出境吐蕃寇宥州¶
與靈州兵戰不勝斬首二千級郝玭又破其兵二萬詔¶
留矩立等不遣十四年乃歸之吐蕃又遣兵十五萬圍¶
鹽州不能拔朔方将史敬奉以竒兵大破之復攻沙州¶
陷之穆宗即位復通使虜引兵入屯靈武靈州兵擊却¶
之又寇涇州長慶元年遣使来朝且乞盟詔許之盟京¶
<pb:KR2m0009_WYG_334-35a>¶
師西郊又遣使就盟其國虜遣論悉諾息等入謝天子¶
命左衛大将軍令狐通等報之比嵗使者獻金盎銀冶¶
犀鹿貢㹈牛寳器至太和再遣使者朝五年維州守将¶
悉怛謀挈城以降劍南西川節度使李德裕受之州南¶
抵江陽岷山西北望隴山一靣崖三涯江虜號無憂城¶
為西南要扞㑹牛僧儒當國議還悉怛謀歸其城吐蕃¶
夷誅無遺種以怖諸戎自是比五年虜使来必報所貢¶
有玉帶金皿獺褐㹈牛尾霞㲲馬羊槖駝贊普立㡬三¶
<pb:KR2m0009_WYG_334-35b>¶
十年病不事委任大臣故不能抗中國邉候晏然死以¶
弟逹磨嗣逹磨嗜酒好畋獵喜内且凶愎少恩政益亂¶
開成四年遣太子詹事李景儒徃使吐蕃以論集熱来¶
朝獻玉器羊馬自是國中地震裂水泉湧岷山崩洮水¶
逆流三日䑕食稼人飢疫死者相枕藉鄯廓間夜聞鼙¶
鼓聲人相驚㑹昌二年贊普死論贊熱等来告天子命¶
将作監李璟弔祠無子以妃綝兄尚延力子乞離胡為¶
贊普始三嵗妃共治其國大相結都那見乞離胡不肯¶
<pb:KR2m0009_WYG_334-36a>¶
拜曰贊普支属尚多何至立綝氏子邪哭而出用事者¶
共殺之别将尚恐熱為落門川討擊使姓求名農力熱¶
猶中國號郎也譎詭善幻約三部得萬騎擊鄯州節度¶
使尚婢婢地至渭川與宰相尚與思羅戰薄塞思羅敗¶
走松州合蘇毗吐渾羊同兵八萬保洮河自守恐熱謂¶
蘇毗等曰宰相兄弟殺贊普天神使我舉義兵誅不道¶
爾属乃助逆背國邪蘇毗等疑而不戰恐熱麾輕騎渉¶
河諸部先降并其衆至十餘萬禽思羅縊殺之婢婢姓¶
<pb:KR2m0009_WYG_334-36b>¶
沒盧名贊心夲羊同國人世為吐蕃貴相寛厚略通書¶
記不喜仕贊普强官之三年國人以贊普立非是皆叛¶
去恐熱自號宰相以兵二十萬擊婢婢鼓鼙牛馬槖駝¶
聨千餘里至鎮西軍大風雷電部将震死者十餘人羊¶
馬槖駝亦數百恐熱惡之按軍不進婢婢聞之厚幣詒¶
書約驩恐熱大喜曰婢婢書生焉知軍事我為贊普當¶
以家居宰相處之於是退營大夏川婢婢遣将擊之敗¶
其兵恐熱遁眀年恐熱復攻鄯州婢婢拒守恐熱兵敗¶
<pb:KR2m0009_WYG_334-37a>¶
兵拏連嵗不解婢婢與恐熱相持婢婢糧盡引衆趨甘¶
州西境以拓跋懐光居守恐熱麾下多歸之恐熱大掠¶
鄯廓𤓰肅伊西等州所過捕戮積尸狼籍麾下咸怨欲¶
圖之乃揚聲将請唐兵五十萬共定其亂保渭州求冊¶
為贊普奉表歸唐宣宗詔太僕卿陸耽持節慰勞命涇¶
原靈武鳯翔邠寜振武等兵迎援恐熱既至詔尚書左¶
丞李景讓就問所欲恐熱倨夸自大且求河渭節度使帝¶
不許還過咸陽橋咄歎曰我舉大事覬得濟此河與唐¶
<pb:KR2m0009_WYG_334-37b>¶
分境於是復趨落門川收散卒将寇邉㑹久雨糧絶恐¶
熱還奔廓州於是鳯翔節度使李泚復清水涇原節度¶
使康季榮復原州取石門等六關得人畜幾萬靈武節¶
度使李欽取安樂州詔為威州邠寜節度使張欽緒復¶
蕭關鳯翔收秦州山南西道節度使鄭涯得扶州鳯翔¶
兵與吐蕃戰隴州斬首五百級是嵗河隴髙年千餘見¶
闕下天子為御延喜樓賜冠帶皆爭解辮易服因詔差¶
賜四道兵錄有勞者三州七關地腴衍者聽民墾藝貸¶
<pb:KR2m0009_WYG_334-38a>¶
五嵗賦温池委度支𣙜其鹽以贍邉四道兵能營田者¶
為給牛種戍者倍其資饟再嵗一代商賈徃来於邉者¶
關鎮毋苛留兵欲墾田與民同初太宗平薛仁杲得隴¶
上地虜李軌得凉州破吐谷渾髙昌開四鎮元宗繼收¶
黄河磧石宛秀等軍中國無斥候警者㡬四十年輪臺¶
伊吾屯田禾菽彌望開逺門揭候署曰西極道九千九¶
百示戍人無萬里行也乾元後隴右劒南西山三州七¶
關軍鎮監牧三百所皆失之憲宗嘗覽天下圖見河湟¶
<pb:KR2m0009_WYG_334-38b>¶
舊封赫然思經略之未暇也至是羣臣奏言王者建功¶
立業必有以光表於世者今不勤一卒血一刃而河湟¶
自歸請上天子尊號帝曰憲宗嘗念河湟業未就而殂¶
落今當述祖宗之烈其議上順憲二廟諡號夸顯後世¶
又詔朕姑息民其山外諸州須後經營之眀年沙州首¶
領張義潮奉𤓰沙伊肅甘等十一州地圖以獻始義潮¶
隂結豪傑歸唐一日衆擐甲譟州門漢人皆助之虜守¶
者驚走遂攝州事繕兵甲耕且戰悉復餘州以部校十¶
<pb:KR2m0009_WYG_334-39a>¶
輩皆操挺内表其中東北走天德城防禦使者齎詔收¶
慰擢義潮沙州防禦使俄號歸義軍遂為節度使其後¶
河渭州虜将尚延心以國破亡亦獻欵秦州刺史髙駢¶
誘降延心及渾末部萬帳遂收二州拜延心武衛将軍¶
駢收鳯林關以延心為河渭等州都遊奕使咸通二年¶
義潮奉凉州来歸七年北廷回鶻僕固俊擊取西州收¶
諸部鄯州城使張季顒與尚恐熱戰破之收器鎧以獻¶
吐蕃餘衆犯邠寜節度使薛𢎞宗郤之㑹僕固俊與吐¶
<pb:KR2m0009_WYG_334-39b>¶
蕃大戰斬恐熱首傳京師八年張義潮入朝為右神武¶
統軍賜第及田命族子淮深守歸義十三年卒沙州以¶
長史曹義金領州務遂授歸義節度使後中原多故王¶
命不及甘州為回鶻所并歸義諸城多沒渾末亦曰嗢¶
末吐蕃奴部也虜法出師必發豪室皆以奴從平居散¶
處耕牧及恐熱亂無所歸共相嘯合數千人以嗢末自¶
號居甘肅𤓰沙河渭岷廓疊宕間其近蕃牙者最勇而¶
馬尤良云唐末𤓰沙之地復為所隔然吐蕃自是衰弱¶
<pb:KR2m0009_WYG_334-40a>¶
族種分散大者數千家小者百十家無復統一矣自儀¶
渭涇原環慶及鎮戎秦州暨於靈夏皆有之各有首領¶
内属者謂之熟户餘謂之生户凉州雖為所隔然其地¶
自置牧守或請命於中朝¶
　¶
　¶
　¶
　¶
<pb:KR2m0009_WYG_334-40b>¶
　¶
　¶
　¶
　¶
　¶
　¶
　¶
　文獻通考卷三百三十四¶
