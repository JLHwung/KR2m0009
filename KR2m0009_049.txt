# -*- mode: mandoku-view; -*-
#+TITLE: 文獻通考
#+DATE: 2015-08-24 22:49:32.871031
#+PROPERTY: ID KR2m0009
#+PROPERTY: BASEEDITION WYG    
#+PROPERTY: JUAN 卷四十九 
<pb:KR2m0009_WYG_049-1a>¶
欽定四庫全書¶
　文獻通考卷四十九¶
　　鄱　陽　馬　端　臨　貴　與　著¶
　職官考三¶
　　宰相¶
黄帝得六相而天地治神明至(黄帝得&KR0214;尤而明天道/得太常而察地理得蒼)¶
(龍而辨東方得祝融而辨南方得風后/而辨西方得后土而辨北方謂之六相)虞舜臣堯(為堯/時臣)¶
舉八愷(倉舒隤敳檮戭大臨厖降庭堅仲容叔逹為八/愷即垂益禹臯陶之倫也庭堅則臯陶字隤六)¶
<pb:KR2m0009_WYG_049-1b>¶
(回切敳/于來切)使主后土(后土地/官也)以揆百事莫不時叙地平天¶
成(揆度成/平也)舉八元(伯奮仲堪叔獻季仲伯虎/仲熊叔豹季貍為八元)使布五教¶
於四方内平外成(内諸夏/外夷狄)謂之十六相(亦曰十/六族)及殷成¶
湯居亳初置二相以伊尹仲虺為之(伊尹號為阿衡阿/倚也衡平也湯倚)¶
(伊尹而取平故以為官名仲虺臣名為湯左相/以諸侯而相天子者也左傳稱居薛為湯左相)武丁得¶
傅説爰立作相王置諸其左右(武丁殷之高宗也使百/官以所夢之形象經營)¶
(求之於野外得賢相傅説於傅巖之谿/於是禮命立以為佐相使在左右也)周時召公為保¶
周公為師相成王為左右亦其任也秦悼武王二年始¶
<pb:KR2m0009_WYG_049-2a>¶
置丞相官以樗里疾甘茂為左右丞相(茂為左/疾為右)莊襄王¶
又以吕不韋為丞相及始皇立尊不韋為相國則相國¶
丞相皆秦官(又漢官儀云/皆六國時官)金印紫綬掌丞天子助理萬¶
機秦初有左右(荀悦曰秦本次國命卿二人是/以置左右丞相無三公官也)至二世¶
復有中丞相(二世時右丞相去疾左丞相斯及斯被誅/乃以趙高為中丞相事無大小皆決之)¶
漢高帝即位一丞相綠綬(高帝元年拜曹參為假左丞/相即漢初丞相當有左右今)¶
(言一丞相或/漢書之誤)以蕭何為之及誅韓信乃拜何為相國何¶
薨以曹參為之孝惠高后置左右丞相文帝二年復置¶
<pb:KR2m0009_WYG_049-2b>¶
一丞相丞相月俸錢六萬(初陳平為左丞相及誅諸吕/文帝初立平乃謝病以讓周)¶
(勃乃以勃為右丞相位第一平為左丞相位第二帝因/問勃天下一歲決獄幾何勃謝不知問天下錢穀一歲)¶
(出入幾何勃又不能對汗出洽皆及問平平曰有主者/宰相者上佐天子理隂陽順四時下遂萬物之宜外鎭)¶
(四夷諸侯内親附百姓使卿大夫各任其/職上善之勃謝病請免相平專為一丞相)成帝綏和元¶
年御史大夫何武建言古者民謹事約國之輔佐必得¶
賢聖然猶則天三光備三公官(三光日/月星)各有分職今末¶
俗之弊政事煩多宰相之才不能及古而今丞相獨兼¶
三公之事所以大化久未洽也宜建三公官定卿大夫¶
<pb:KR2m0009_WYG_049-3a>¶
之位分職分政以考功效於是上拜曲陽侯王根為大¶
司馬而何武自御史大夫改為大司空皆金印紫綬比¶
丞相則三公俱為宰相(漢御史大夫副丞相事若今之/同平章事及參知機務之𩔖所)¶
(以漢書云薛貢韋匡迭為宰相薛宣韋賢匡衡則是丞/相而貢禹但為御史大夫又蕭望之謂朱雲曰吾備位)¶
(將相蓋蕭望之嘗任御史/大夫及前將軍之職也)至孝哀帝建平二年正月從¶
朱博議復罷大司空(大司空朱博奏曰帝王之道不必/相襲髙祖置御史大夫次丞相典)¶
(正法度以職相參歴載二百天下安寧今更大司空與/丞相同位故事選郡國守相髙第為中二千石為御史)¶
(大夫任職者為丞相位次有序所以重聖徳重國相也/今中二千石未更御史而為丞相非所以重國政也今)¶
<pb:KR2m0009_WYG_049-3b>¶
(願罷大司空以御史大/夫為百寮長哀帝從之)元壽二年更名丞相為大司徒¶
初漢制常以列侯為相唯公孫𢎞布衣數年登相位武¶
帝乃封為平津侯其後為故事至丞相而封自𢎞始也¶
(到光武絶不復侯或自以際㑹援立見封漢儀注曰御/史大夫為丞相更春乃封故且賜爵闗内侯李奇曰以)¶
(冬月非封侯故且/先賜爵關内侯)白事教令稱曰君侯(亦謂丞相為上/相陸賈謂陳平)¶
(曰足下位為/上相是也)春秋之義尊上公謂之宰言海内無不統¶
焉故丞相進天子御座為起在輿為下(皇帝見丞相起/謂者贊稱曰皇)¶
(帝為丞相起起立乃坐贊稱曰敬謝行禮皇帝在道丞/相某迎謁者稱曰皇帝為丞相下輿下立乃升車也)¶
<pb:KR2m0009_WYG_049-4a>¶
丞相有病皇帝法駕親至問疾從西門入(丞相有疾御/史大夫三朝)¶
(問起居百寮亦然後漢三公疾令中黄/門問疾魏晉即黄門郎尤重者或侍中)及瘳視事尚書¶
令若光祿大夫賜以養牛上尊酒(如淳曰律稻米一斗/得酒一斗為上尊丙)¶
(吉為丞相尚寛大好禮儀掾吏有罪不稱職與長休終/告無案驗客或曰君侯為漢相姦吏成其私然無所懲)¶
(艾乎吉曰夫以三公之府有按吏之名吾竊陋焉因為/故事公府不按吏自吉始韋賢為丞相年七十餘乞罷)¶
(歸私第丞相致仕自賢始也有天地大變天下大過則/以病聞有天地大變天下大過皇帝使侍中持節乗四)¶
(白馬賜上尊酒十斛牛一頭策告殃咎使者居半道丞/相追上病使者還來白事尚書以丞相不起病聞若丞)¶
(相不勝任使者䇿書駕輅馬即時布衣歩出府免為庶/人若丞相有他過使者奉䇿書駕騅騩馬即時歩出府)¶
<pb:KR2m0009_WYG_049-4b>¶
(乗棧車牝馬歸田/里思過騩京&KR0442;切)凡丞相府門無闑不設鈴鼓言其大¶
開無節限也(應劭曰丞相舊位在長安時府有四出門/隨時聽事國每有大議天子車駕親幸)¶
後漢廢丞相及御史大夫而以三公綜理衆務則三公¶
復為宰相矣(前代丞相有倉頭字宜禄至漢代有所關/白則叩閤呼宜禄遂以為常閤古㳫切)¶
至於中年以後事歸臺閣則尚書官為機衡之任至獻¶
帝建安十三年復置丞相而以曹公居之又有相國魏¶
黄初元年改為司徒(吴有左/右丞相)而文帝復置中書監令並¶
掌機密自是中書多為樞機之任(説在中/書令篇)其後定制置¶
<pb:KR2m0009_WYG_049-5a>¶
大丞相第一品後又有相國齊王以司馬師為之(晋景/帝)¶
髙貴鄉公以司馬昭為之(晋文/帝)晋初並不置(武帝初安/平王孚為)¶
(太宰鄭沖為太傅王祥為太保義陽王子初為太尉何/曾為司徒荀顗為司空石苞為司馬陳騫為大將軍凡)¶
(八公同時並置/唯無丞相焉)至惠帝永康元年改司徒為丞相永寧¶
元年罷丞相復置司徒官永昌元年罷司徒并丞相則¶
與司徒不並置矣(丞相與司徒/廢置非一)其後或有相國或有丞¶
相省置無恒而中書監令常管機要多為宰相之任自¶
魏晋以來相國丞相多非尋常人臣之職(晋趙王倫梁/王彤成都王)¶
<pb:KR2m0009_WYG_049-5b>¶
(頴南陽王/保並為之)元帝渡江以王敦為丞相轉司徒荀組為太¶
尉以司徒官屬并丞相為留府敦不受成帝以王導為¶
丞相罷司徒府為丞相府導薨罷丞相復為司徒府相¶
國丞相皆衮冕綠盭綬(盭音/吏)宋孝武帝初唯以南郡王¶
義宣為丞相而司徒府如故亦有相國丞相金章紫綬¶
進賢三梁冠絳朝服佩山元玉相國則綠元綬也齊丞¶
相不用人以為贈官梁罷相國置丞相罷丞相置司徒¶
陳又置相國位列丞相上并丞相並為贈官按自魏晋¶
<pb:KR2m0009_WYG_049-6a>¶
以來宰相但以他官叅掌機密或委知政事者則是矣¶
無有常官其相國丞相或為贈官或則不置自為尊崇¶
之位多非人臣之職其眞為宰相者不必居此官(魏文/帝以)¶
(劉放孫資為中書監令並掌機密晋武帝詔以荀朂為/中書監侍中毗贊朝政張華為中書令侍中劉卞謂華)¶
(曰公居阿衡之地東晋庾亮庾氷相次為中書監先是/王導輔政以寛和得衆庾亮以法裁飭頗失人心至氷)¶
(經綸時務升擢後進朝野注心咸曰賢相殷浩為揚州/刺史參綜朝權王敦為大將軍侍中上表曰臣備位宰)¶
(輔謝安為中書監錄尚書省事宋文帝初徐羡之為司/空錄尚書事後以江湛王僧綽俱為侍中任以機密後)¶
(又以殷景仁為侍中左衞將軍與侍中右衞將軍王華/侍中左衞將軍王曇首侍中劉湛四人俱居門下皆以)¶
<pb:KR2m0009_WYG_049-6b>¶
(風力局幹冠冕一時同時之美近代莫及初王𢎞為江/州刺史加侍中後徵輔政以為侍中司徒錄尚書事而)¶
(𢎞弟曇首為文帝所任與華相持華常謂已力用不盡/每歎息云宰相頓有數人天下何由得理湛母憂去職)¶
(後徵為太子詹事加給事中與殷景仁並被任遇湛常/云今代宰相何難此正可當我南陽郡漢代功曹耳沈)¶
(演之為侍中衞將軍文帝謂之曰侍中領衞俱為優重/此蓋宰相便坐卿其勉之齊王儉為侍中尚書令常謂)¶
(人曰江左風流宰相惟有謝安蓋自况也明帝顧命江/祏兄弟及始安王遙光尚書令徐孝嗣領軍蕭坦之更)¶
(日貼勅時呼為六貴皆宰相也梁何敬容初為吏部尚/書侍中時徐勉為僕射參掌機事以疾陳解因舉敬容)¶
(自代故敬容遷為僕射掌選事侍中如故此並為宰相/後敬容屢轉他官而參掌如故又王訓為侍中武帝問)¶
(敬容曰褚彥回年幾為宰相對曰少過三十帝曰今之/王訓無謝彥回彥回宋明帝時為侍中又周舍卒後朱)¶
<pb:KR2m0009_WYG_049-7a>¶
(异為散騎常侍代掌機密北齊韓軌為中書令尋授司/空自以勲歴登台鉉按此則或掌機密或錄尚書或綜)¶
(機權或管朝政或單侍中或給事中或受顧命皆為宰/相也然侍中職任機密之司不必他名亦多為宰相其)¶
(侍中兼外官若宋王𢎞侍中兼内官若沈演之其例不/少則非宰相蓋在當時委任而已自晋宋以來宰相皆)¶
(文武自逸何敬容獨勤庶務為代所&KR0339;鄙姚察曰魏正/始及晋之中朝俗尚於元虚貴為放誕尚書丞郎以上)¶
(簿領文案不復經懷皆成於令史逮乎江左此道彌扇/唯卞壼以臺閣之務頗欲綜理阮孚謂之曰卿常無閒)¶
(暇不乃勞乎宋代王敬𢎞身居端右未嘗省牒風流相/尚其流遂遠覩白署空是稱清貴恪勤匪懈終滯鄙俗)¶
(是使朝經廢於上衆職隳於下小人道長抑此之由也/嗚呼傷風敗俗而使何敬容之識理見譏薄俗者哉)¶
後魏舊制有大將軍不置太尉有丞相不置司徒自正¶
<pb:KR2m0009_WYG_049-7b>¶
光以後俱始置之(神瑞元年置八大人官/總理萬機時號八公)然而尤重門¶
下官多以侍中輔政則侍中又為樞密之任矣(説在侍/中篇)¶
北齊乾明中置丞相河清中中分為左右各置府僚(天/統)¶
(三年以太宰叚韶為左丞相太師賀㧞仁為右丞/相又斛律金斛律光並由右丞相轉拜為左丞相)然而¶
為宰相秉朝政者亦多為侍中(趙彦琛元文遙和士/開同為宰相皆兼侍)¶
(中/)後周大冢宰亦其任也其後亦置左右丞相大象二¶
年以楊堅為大丞相遂罷左右丞相官隋有内史納言¶
(即中書令/侍中也)是為宰相亦有他官參與焉(柳述為兵部尚/書參掌機事又)¶
<pb:KR2m0009_WYG_049-8a>¶
(楊素為右僕射與/髙熲專掌朝政)¶
　　按自後漢時雖置三公而事歸臺閣尚書始為機¶
　　衡之任然當時尚書不過預聞國政未嘗盡奪三¶
　　公之權也至魏晋以來中書尚書之官始眞為宰¶
　　相而三公遂為具員其故何也蓋漢之典事尚書¶
　　中書者號為天子之私人及叔季之世則姦雄之¶
　　謀簒奪者亦以其私人居是官而所謂三公者古¶
　　有其官雖鼎命將遷之時大權一出於私門然三¶
<pb:KR2m0009_WYG_049-8b>¶
　　公未容遽廢也故必擇其老病不任事依違不侵¶
　　權者居之東漢之末曹公為丞相而三公則楊彪¶
　　趙温尚書令中書監則二荀華歆劉放孫資之徒¶
　　也魏之末司馬師昭為丞相而三公則王祥鄭冲¶
　　尚書令中書監則賈充荀朂鍾㑹之徒也蓋是時¶
　　凡任中書者皆運籌帷幄佐命移祚之人凡任三¶
　　公者皆備員髙位畏權遠勢之人而三公之失權¶
　　任中書之秉機要自此判矣至丞相一官西漢廢¶
<pb:KR2m0009_WYG_049-9a>¶
　　於哀帝之時東漢本不置丞相建安特置之以處¶
　　曹操魏本不置丞相正始特置之以處司馬師昭¶
　　及晉則不置正苻堅所謂朕以龍驤建業之説也¶
　　然東晉以至宋齊梁陳隋皆有之夫中書監既為¶
　　宰相之任則升其品秩可也丞相既不為宰相之¶
　　任而嘗為擅代之階則廢其名字可也今觀魏以¶
　　後之官品中書監僅為三品而黄鉞大將軍大丞¶
　　相諸大將軍則為一品二品然此數官者未嘗以¶
<pb:KR2m0009_WYG_049-9b>¶
　　授人特宋齊梁陳隋將受禪則居之此外則王敦¶
　　桓温侯景亦嘗為之夫髙官極品不以處輔佐之¶
　　臣而又存其名字使亂臣賊子遞相承襲以為竊¶
　　取大物之漸非所以昭徳塞違明示百官也¶
唐世宰相名尤不正初唐因隋制以三省之長中書令¶
侍中尚書令共議國政此宰相職也其後以太宗嘗為¶
尚書令臣下避不敢居其職由是僕射為尚書省長官¶
與侍中中書令號為宰相其品位既崇不欲輕以授人¶
<pb:KR2m0009_WYG_049-10a>¶
故常以他官居宰相職而假以他名自太宗時杜淹以¶
吏部尚書參議朝政魏徵以祕書監參預朝政其後或¶
曰參議得失參知政事之𩔖其名非一皆宰相職也貞¶
觀八年僕射李靖以疾辭位詔疾小瘳三兩日一至中¶
書門下平章事而平章事之名蓋始起於此其後李勣¶
以太子詹事同中書門下三品謂同侍中中書令也而¶
同三品之名蓋起於此然二名不專用而他官居職者¶
猶假他名如故自髙宗已後為宰相者必加同中書門¶
<pb:KR2m0009_WYG_049-10b>¶
下三品雖品髙者亦然惟三公三師中書令則否其後¶
改易官名而張文瓘以東臺侍郎同東西臺三品同三¶
品入衘自文瓘始永淳元年以黄門侍郎郭待舉兵部¶
侍郎岑長倩等同中書門下平章事平章事入衘自待¶
舉等始自是以後終唐之世不能改初三省長官議事¶
於門下省之政事堂其後裴炎自侍中遷中書令乃徙¶
政事堂於中書省開元中張説為相又改政事堂號中¶
書門下列五房於其後一曰吏房二曰樞機房三曰兵¶
<pb:KR2m0009_WYG_049-11a>¶
房四曰户房五曰刑禮房分曹以主衆務焉宰相事無¶
不統故不以一職名官自開元以後常以領他職實欲¶
重其事而反輕宰相之體故時方用兵則為節度使時¶
崇儒學則為大學士時急財用則為鹽鐡轉運使又其¶
甚則為延資庫使至於國史太清宫之𩔖其名頗多皆¶
不足取(侍中中書令是眞宰相其餘但加同中書門下/三品及平章事知政事參知機務等名者皆是)¶
自先天之前其員頗多景龍中至十餘人開元以來常¶
以二人為限或多則三人(武太后聖歴三年四月勅同/中書門下三品平章事賜會)¶
<pb:KR2m0009_WYG_049-11b>¶
(並同中書門下三品例開元十年十一月勅自今以後/中書門下宜共食實封三百户二十二年十一月制宰)¶
(相兼官者並/兩給俸祿)天寶十五載之後天下多難勲賢並建故¶
備位者衆然其秉鈞持衡亦一二人而已(舊例起居舍/人及起居郎)¶
(唯得對仗承旨仗下之後謀議不得聞武太后時文昌/右丞姚璹以為帝王謨訓不可無紀若不宣自宰相史)¶
(官無從而知表請仗下所言軍國政要則宰相一/人&KR0103;錄每月封送史館謂之時政記自璹始也)¶
　徳宗時常衮為相奏貶中書舍人崔祐甫為潮州刺¶
　史上以為太重貶祐甫河南少尹初肅宗之世天下¶
　務殷宰相常有數人更直決事或休沐各歸私第詔¶
<pb:KR2m0009_WYG_049-12a>¶
　直事者代署其名而奏之自是踵為故事時郭子儀¶
　朱泚雖以軍功為宰相皆不預朝政衮獨居政事堂¶
　代二人署名奏祐甫既貶二人表言其非罪上問卿¶
　向言可貶今云非罪何也二人對初不知上初即位¶
　以衮為欺罔大駭乃貶衮為潮州刺史以祐甫為門¶
　下侍郎同平章事¶
宋承唐制以同平章事為宰相之職無常員有二人則¶
分日知印以丞郎以上至三師為之其上相為昭文館¶
<pb:KR2m0009_WYG_049-12b>¶
大學士監修國史其次為集賢殿大學士或置三相則¶
昭文集賢兩學士并監修國史並除焉(國初范質昭文/學士王溥監修)¶
(國史魏仁浦集賢學士此三相例也唐/以來三大館皆宰臣兼之宋仍唐制)參知政事掌副¶
宰相毗大政參庶務其除授不宣制不押班不知印不¶
預奏事不升政事堂殿庭别設磚位於宰相後及勅尾¶
署衘降宰相一等(乾徳二年以趙普為相上欲為普置/副而難其名稱問陶穀下丞相一等)¶
(何官穀引唐參知政事為對時薛居正為樞密直學士/吕餘慶為兵部侍郎乃命二人以本官兼不宣制押班)¶
(蓋未欲遽令與普齊也史臣曰按唐參預朝政參知政/事等職皆宰相任也髙宗嘗欲用郭待舉參知政事復)¶
<pb:KR2m0009_WYG_049-13a>¶
(以其資淺止令同承受平章事/則平章亞於參政矣穀言失之)至道元年詔宰相與參¶
政輪班知印同升政事堂二年詔復如舊制(參政押勅/齊衘行並)¶
(馬自冦凖始/至今不易)親王樞密使留守節度使兼中書令侍中¶
同平章事者謂之使相不預政事不書勅惟宣勅除授¶
者勅尾存其衘而已(乾徳二年范質等三相皆罷以趙/普同平章事李崇矩為樞密使命)¶
(下無宰相書勅使問翰林陶穀穀謂自昔輔相未嘗虛/位唯唐太和中甘露事數日無宰相時左僕射令狐楚)¶
(等奉行制書今尚書亦南省長官可以書勅竇儀曰穀/所陳非承平令典今皇弟開封尹同平章事即宰相之)¶
(任也可書/勅上從之)神宗新官制於三省置侍中中書尚書二令¶
<pb:KR2m0009_WYG_049-13b>¶
而不除人而以尚書令之貳左右僕射為宰相左僕射¶
兼門下侍郎以行侍中之職右僕射兼中書侍郎以行¶
中書令之職復别置中書門下侍郎尚書左右丞以代¶
參知政事中書揆而議之門下審而覆之尚書承而行¶
之獨中書取㫖而門下尚書之官為首相者不復與朝¶
廷議論(時王珪蔡確俱為宰相確奏三省長官位髙恐/不須設遂以兩僕射行三省事而確為次相專)¶
(政珪不/復預)元祐初司馬光乃請令三省合班奏事分省治¶
事自紹興以後皆因之時議者謂門下相凡事既同進¶
<pb:KR2m0009_WYG_049-14a>¶
呈則不應自駮已行之命是省審之職可廢也政和中¶
改左右僕射為太宰少宰仍兼兩省侍郎靖康中復為¶
左右僕射焉建炎三年吕頤浩請參酌三省之制舊尚¶
書左僕射今欲尚書左僕射同中書門下平章事舊尚¶
書右僕射今欲尚書右僕射同中書門下平章事門下¶
中書二侍郎並改為參知政事廢尚書左右丞從之至¶
乾道八年詔尚書左右僕射可依漢制改作左右丞相¶
詳定勅令所言近承詔㫖改左右僕射為左右丞相令¶
<pb:KR2m0009_WYG_049-14b>¶
刪去侍中中書尚書令以左右丞相充緣舊左右僕射¶
非三省長官故為從一品今左右丞相係充侍中中書¶
尚書令之位即合為正一品從之丞相官以太中大夫¶
以上充參政以中大夫以上充常除二員或一員嘉泰¶
三年始除三員故事丞相謁告參預不得進擬惟丞相¶
未除則參預輪日當筆多不踰年少纔旬月獨淳熙初¶
葉衡罷相龔茂良行相事近三年亦創見也¶
　　按以三省為宰相之司存以三省長官為宰相之¶
<pb:KR2m0009_WYG_049-15a>¶
　　職任其説肇於魏晋以來而其制定於唐然中書¶
　　尚書之名始於漢通典言漢武帝遊宴後庭始令¶
　　宦者典事尚書為之中書謁者則中書尚書只是¶
　　一所然考霍光傳光薨霍山以奉車都尉領尚書¶
　　事故事諸上書者皆為二封署其一曰副領尚書¶
　　者先發之所言不善屏去不奏魏相請去副封以¶
　　防壅蔽而光夫人顯及禹山雲等言上書者益黠¶
　　盡奏封事輙下中書令出取之不關尚書則其時¶
<pb:KR2m0009_WYG_049-15b>¶
　　中書尚書似已分而為二蓋尚書在漢時乃御前¶
　　管文書之所故漢人上書言昩死上言尚書如丞¶
　　相大將軍已下連名奏太后廢昌邑王亦是尚書¶
　　令讀奏武帝雖令宦者典其事然其末年以霍光¶
　　出入禁闥謹愼可屬大事輔少主則以光領之光¶
　　薨而山繼領其事蓋既以大臣之秉政者領之則¶
　　其事始在外庭矣然則所謂上書者為二封意正¶
　　本則徹中書而人主閲之副封則徹尚書而大將¶
<pb:KR2m0009_WYG_049-16a>¶
　　軍閲之自此始判而為二而有内外之分此顯禹¶
　　所以有中書令出取之不關尚書之說歟霍氏既¶
　　敗張安世復以大司馬車騎將軍領尚書事史言¶
　　安世職典樞機謹慎周密每定大政已決輙移病¶
　　出聞有詔令乃驚使使之丞相府問焉蓋霍光領¶
　　尚書之時丞相乃蔡義楊敞也張安世領尚書時¶
　　丞相乃魏相丙吉也是時尚書雖在外庭以腹心¶
　　重臣領之然於宰相並無干預此安世所以密議¶
<pb:KR2m0009_WYG_049-16b>¶
　　大政及出詔令而佯為不知遣使問之丞相府則¶
　　丞相府乃宣行尚書所議之政令耳而尚書非丞¶
　　相之司存也(漢丞相府有東曹西曹為處掾屬/議政令之地於尚書並無干預)至¶
　　魏明帝常卒至尚書門陳矯為尚書令跪問欲何¶
　　之帝曰欲案行文書然則魏時尚書猶去禁中不¶
　　逺及唐初始定制以三省為宰相之司存以三省¶
　　長官為宰相之職任然省分為三各有所掌而其¶
　　官亦不復一相職既尊無所不統則不容拘以一¶
<pb:KR2m0009_WYG_049-17a>¶
　　職於是始有同中書門下三品同平章事參知機¶
　　務參預政事之名焉諸名之中所謂同平章事者¶
　　唐初雖以稱宰相乃以處資淺之人在參知政事¶
　　之下(見前參/政注)中世以後則獨為眞宰相之官至宋¶
　　元豐以前皆然然宰相者總百官弼天子既不當¶
　　儕之他官而其上則不當復有貴官矣自唐開元¶
　　以來郭子儀李光弼相繼以平章事為節度使謂¶
　　之使相而宰相之職儕於他官自此始自宋元祐¶
<pb:KR2m0009_WYG_049-17b>¶
　　以後文潞公吕申公相繼以平章軍國重事序宰¶
　　臣上而宰相之上復有貴官自此始然郭李以勲¶
　　臣名將為之宜也自此例一開於是田承嗣李希¶
　　烈之徒俱以節鎭帶同平章事者非一人極而至¶
　　於王建馬殷錢鏐之軰蠭起盗地者皆欲效之蓋¶
　　鄙他官而不為而必欲儕於宰相以自附於郭李¶
　　則唐中葉以後所謂平章者如此文吕以碩徳老¶
　　臣為之宜也自此例一開於是蔡京王黼相繼以¶
<pb:KR2m0009_WYG_049-18a>¶
　　太師總知三省事三日一朝赴都堂治事以至於¶
　　韓&KR0465;胄賈似道擅權專政之久者皆欲效之蓋卑¶
　　宰相而不屑為而必求加於相以自附於文吕則¶
　　宋中葉以後所謂平章者如此蓋平章之始立名¶
　　也本非甚尊之官及其久也則强藩之竊地者為¶
　　之權臣之擅政者為之蓋雖官極尊而居之者多¶
　　非其人矣¶
　　宰相屬官¶
<pb:KR2m0009_WYG_049-18b>¶
丞相司直漢武帝五年置掌佐丞相舉不法位在司𨽻¶
校尉上翟方進為司直旬歲間免兩司𨽻(旬歳猶言滿/歳若十日之)¶
(一/周)後漢罷丞相光武以武帝故事置司徒司直居司徒¶
府助司徒督録諸州郡所舉上奏司直考察能否以徵¶
虛實建武十一年省獻帝建安八年復置司直不屬司¶
徒掌督中都官不領諸州九年詔司直皆比司𨽻校尉¶
坐同席在上假傳置也(伏湛字惠公光武以湛才任/宰相拜為司直行大司徒事)後¶
無(石勒置都部從事各部一/州秩二千石准丞相司直)¶
<pb:KR2m0009_WYG_049-19a>¶
丞相長史漢文帝二年置一丞相有兩長史(漢百官表/云丞相有)¶
(兩長史而張湯傳云殺臣者三長史/也顏師古云兼有守者非正員故耳)蓋諸史之長也職¶
無不監(田仁為宰相長史上書言天下太守皆下吏/誅死武帝悅拜仁為丞相司直威振天下)介¶
幘進賢一梁冠朱衣銅印黄綬劉屈氂為左丞相分丞¶
相長史為兩府以待天下遠方之選(待得賢人當/拜為右丞相)後漢¶
建武中省司直有長史一魏武為丞相置左右長史¶
丞相諸曹吏掾屬三十御屬一獻帝建安中魏武為丞¶
相置徵事二人(建安十五年初置徵事二/人以邴原王烈選補之)舊有東西曹¶
<pb:KR2m0009_WYG_049-19b>¶
自魏武大軍還鄴乃省西曹(時毛玠為東曹掾與崔琰/並典選舉請謁不行時人)¶
(憚之及議併省咸欲省東曹皆曰舊西曹為上東次之/宜省東曹也魏武知其情令曰日出於東月盛於西凡)¶
(人言方亦復先/東遂省西曹)及咸熙中司馬昭為相國相國府置中¶
衛驍騎二將軍左右長史司馬從事中郎主簿舍人參¶
軍東西曹及户賊金騎兵車鎧水集法奏倉士馬媒等¶
曹掾屬凡二十二人晉元帝以鎭東大將軍為丞相丞¶
相府置從事中郎分掌諸曹有錄事中郎度支中郎三¶
兵中郎其參軍則有諮議參軍二人主諷議事江左初¶
<pb:KR2m0009_WYG_049-20a>¶
置軍諮祭酒有錄事記室東曹西曹等十三曹其後又¶
置七曹宋武帝為相合中兵直兵置一參軍曹則猶二¶
也(其小府不置長流參軍者置禁防參軍蜀丞相諸葛/亮有行參軍晉太傅司馬越府又有行參軍兼行參)¶
(軍後漸加長兼字除拜則為參軍事府版則為行參軍/晉宋以來參軍各有除版行參軍下則長兼行參軍)¶
又有參軍督䕶東曹督䕶二督䕶江左置¶
尚書都司隋置左右司郎中各一人掌都省之職唐武¶
徳省貞觀復置掌副左右丞所管諸司事(二十三曹呼/左右司為都)¶
(公/)龍朔改為左右承務咸亨中復為左右司郎中武后¶
<pb:KR2m0009_WYG_049-20b>¶
又增員外郎一人¶
宋熙寧時詔中書五房各置檢正二員(在堂後/官之上)都檢正¶
一員(在五房提㸃之/上皆士人為之)元豐五年罷檢正職務分歸中書¶
舍人給事中左右司郎官(未改官制前左右司/郎中為階官無職掌)郎中各¶
一人員外郎各一人凡四員掌舉諸司之綱紀號為都¶
司亦曰左右曹元豐六年諸司置御史房主行彈劾御¶
史按察失職建炎三年以軍興多事復置檢正二員(一/員)¶
(禮刑兵一/員户刑)位序在左右司上四年罷隆興元年詔尚書¶
<pb:KR2m0009_WYG_049-21a>¶
省吏兵房三省樞密院機速房尚書省刑户工房三省¶
樞密院看詳賞功房尚書省禮房令左右司分房書擬¶
其中書門下諸房令檢正書擬又有詔左右司郎中各¶
差一員減罷二員左司書擬吏户禮機速房右司書兵¶
刑工賞功房文字後以右司掌刑房事任為劇乃置二¶
員(餘見尚書左/右司郎中門)¶
　¶
　¶
<pb:KR2m0009_WYG_049-21b>¶
　¶
　¶
　¶
　¶
　¶
　¶
　¶
　文獻通考卷四十九¶
