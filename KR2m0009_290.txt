# -*- mode: mandoku-view; -*-
#+TITLE: 文獻通考
#+DATE: 2015-08-24 22:49:39.915285
#+PROPERTY: ID KR2m0009
#+PROPERTY: BASEEDITION WYG    
#+PROPERTY: JUAN 卷二百九十
<pb:KR2m0009_WYG_290-1a>¶
欽定四庫全書¶
　文獻通考卷二百九十¶
　　鄱　陽　馬　端　臨　貴　與　著¶
　象緯考十三¶
　　月五星凌犯¶
神宗治平四年正月庚申月入東井主風雨又犯軒轅¶
大星主嵗饑母后親屬咎罰五月甲申月犯左執法主¶
執法官憂八月熒惑犯軒轅大星主女主災十二月熒¶
<pb:KR2m0009_WYG_290-1b>¶
惑犯亢主民疫　熙寧元年正月庚辰填退犯上相主¶
大臣有咎八月甲寅熒惑犯天江第二星主水壊城邑¶
民饑十月丙戌嵗入氐主后有喜亦主赦　二年正月¶
戊寅月入東井主風雨七月辛巳太白犯輿鬼東南星¶
主兵十一月丙子填犯亢距星主逆臣有謀五榖傷民¶
流亡　三年二月辛卯熒惑入天籥主防姦盗或火五¶
月癸巳熒惑退犯天江主旱九月月掩天關主有亂臣¶
更天子法令或典司闗津者有罪十月戊午熒惑犯壘¶
<pb:KR2m0009_WYG_290-2a>¶
壁陣西北星主兵　四年正月乙未月犯天闗主有亂¶
臣更法令亦主掌闗津者有罪四月犯天江主津梁不¶
通八月甲子犯壘壁陣西第一星主軍兵憂十一月丁¶
亥辰犯罰南一星宜察獄　五年正月乙丑熒惑犯天¶
江東第一星主大旱或大水六月己酉太白犯畢距星¶
主兵起將有咎七月癸巳月犯羽林軍西第一星主兵¶
出十一月戊午熒惑犯外屏西第二星主民不安　六¶
年正月甲子月犯東咸西南第二星主隂謀及民饑六¶
<pb:KR2m0009_WYG_290-2b>¶
月癸未太白犯東上相主相有咎亦主兵䘮七月丙寅¶
太白犯南斗距星主國有兵事亦主外國有使来十月¶
辛巳月犯外屏西第五星主人民不安　七年正月丁¶
未填犯天江東北第一星主江河決溢土功興六月月¶
犯天江北星主邊逺道路阻塞十一月熒惑犯左執法¶
又入太微垣主大臣有憂　八年正月癸卯月犯司怪¶
北第一星主有怪異事閏四月甲戌太白犯輿鬼西北¶
星主大將憂民多疫七月庚午月犯狗國西南星主三¶
<pb:KR2m0009_WYG_290-3a>¶
韓鮮卑烏丸獫狁之屬有咎十月戊戌月犯外屏西第¶
三星主民憂　九年正月辛未月犯長垣第一星主胡¶
夷兵動六月辛卯嵗入東井有軍在外亦有川瀆之事¶
七月丁丑嵗犯天罇西星主貧餒闕食十月庚子月犯¶
五諸侯西第四星主將相憂十一月乙亥月犯箕東北¶
星主暴風雨　十年四月丙戌熒惑犯輿鬼東北星主¶
魚鹽貴九月己酉太白入太微垣主廷尉丞相御史有¶
黜者十二月辛卯月掩輿鬼西北星主將有咎或大臣¶
<pb:KR2m0009_WYG_290-3b>¶
黜　元豐元年四月庚申月入南斗主大臣辱女主災¶
七月戊戌熒惑犯天罇西北星主秦分民饑十二月壬¶
戌太白犯建西第二星主大臣互譖毁外國有使至¶
二年二月壬戌熒惑入犯輿鬼東北星主兵馬出四月¶
己卯月犯日星下主下不順宜以赦宥應之七月癸未¶
月犯雲雨東北星主多雨十二月庚戌犯軒轅太民主¶
大臣黜　三年六月癸巳太白犯畢距第二星主邊兵¶
敗七月丁卯熒惑入東井主無兵兵起有兵兵罷十二¶
<pb:KR2m0009_WYG_290-4a>¶
月癸未月犯建西第三星主大臣相譖　四年三月壬¶
辰月入東井主貴臣死七月庚戌熒惑入氐主有賊臣¶
宜宫中慎火十月壬戌月犯雲雨西北星主多雨水¶
五年二月辛酉月犯水位第一星主水流溢七月乙巳¶
熒惑入輿鬼主金玉用有大赦秦分没軍殺將十月丁¶
巳月入犯雲雨西南星主雨澤成萬物　六年三月己¶
亥熒惑犯東上相主大臣有咎六月戊戌熒惑入犯氐¶
東南星主慎火八月癸未熒惑犯天江南第二星主旱¶
<pb:KR2m0009_WYG_290-4b>¶
十二月庚辰月掩犯畢距第二星主邊兵動女主憂¶
七年三月壬寅月犯畢距星主多雨四月丁亥嵗犯羅¶
堰主糧貴十月甲午月犯心大星主王者憂　八年二¶
月乙酉熒惑犯東咸主人民有疾疫旱災六月丙子月¶
犯建第四星主大臣相譖八月甲戍太白犯軒轅軒轅¶
者黄帝之神黄龍之體后妃之所主職今太白行犯以¶
所主占之十一月癸卯月犯畢大星主大臣死又主有¶
邊兵若七日有風雨即解之¶
<pb:KR2m0009_WYG_290-5a>¶
哲宗元祐元年二月甲戌月犯左執法主大臣有憂又¶
主大臣有免者四月辛丑月犯罰主掌罰者憂八月月¶
犯畢大星主多雨十月丙午月入太微垣犯右執法主¶
大臣有憂將相有免者　二年三月月犯建主有兵又¶
主大臣相譖五月戊辰月犯羅堰星主水溢十一月甲¶
戌月犯罰主罰贖平　三年七月甲子嵗犯天罇主給¶
濟貧乏十二月甲寅熒惑犯天籥主掌管籥官有咎宜¶
察闗鍵　四年三月丁亥月犯天江主河津不通四月¶
<pb:KR2m0009_WYG_290-5b>¶
犯氐主兵起將臣有憂七月乙亥犯罰星主罰贖平九¶
月辛卯月入太微垣軌道吉　五年正月辛巳月入太¶
微垣犯内屏主輔臣有免者四月庚寅月掩畢為女主¶
有憂當以赦令除咎十月庚子月犯羽林軍主大臣有¶
憂亦主兵將黜　六年三月庚辰填星犯東井主水旱¶
不時四月己亥填星入太微行軌道吉　七年三月戊¶
戌月入氐主政令行臣下忠孝四月癸亥月犯進賢宜¶
舉俊賢搜遺逸七月辛未月犯司怪主怪異事十二月¶
<pb:KR2m0009_WYG_290-6a>¶
壬戌太白犯雲雨主有雨澤萬物成　八年正月丙申¶
月犯進賢主進賢之官有憂六月己酉太白犯諸王東¶
第二星主宗臣憂七月甲申月犯心距星主大臣憂十¶
月月犯外屏主民人憂　紹聖元年二月月犯斗主風¶
雨不時四月丙午月犯五諸侯第二星主大臣憂八月¶
丙子月犯箕東北星主多風及糴貴十一月丙午太白¶
犯咸西南第一星主兵　二年正月甲寅月犯角距星¶
主大臣誅有獄事五月己酉犯箕東北星主多風又主¶
<pb:KR2m0009_WYG_290-6b>¶
后憂災八月犯外屏西第一星主民不安十一月犯輿¶
鬼東北星主民多疾　三年二月庚辰太白入昴主大¶
赦七月癸巳太白入東井將軍惡之先起兵者敗又主¶
有大水十一月壬戌月犯鈎星主多盜　四年二月己¶
亥月犯天門東星隂陽不調四月庚子犯西星主盗賊¶
劫掠人民七月丁巳熒惑掩犯積薪主大旱兵起十月¶
癸巳填犯進賢主賢者得罪黜免　元符元年正月丙¶
辰填犯進賢占同上六月乙未月犯雲雨主多雨澤七¶
<pb:KR2m0009_WYG_290-7a>¶
月乙丑熒惑犯氐宜詧臣下及修火禁十月甲午辰入¶
氐主貴臣暴憂法官有獄事　二年正月壬戌犯天門¶
東星主隂陽不順四月丁丑月犯井東扇北第三星主¶
水官有黜刑政不平又主風雨七月壬子犯建西第三¶
星主大臣相譖十月己未熒惑犯進賢主賢臣退黜¶
三年正月辛未熒惑犯氐東南星主君憂又主將相有¶
憂四月壬寅熒惑退行犯亢南第一星主亂兵疾疫九¶
月太白犯南斗西第二星主小人在位兵革欲興十二¶
<pb:KR2m0009_WYG_290-7b>¶
月丙辰月入氐主天下兵起¶
徽宗建中靖國元年二月癸卯月犯軒轅右角太民主¶
大饑人流女主有憂四月乙巳月犯罰星主法令曲八¶
月丁酉月犯建第二星主大臣相譖十月甲辰熒惑犯¶
平道西第一星主隠士升又主天下大亂　崇寧元年¶
正月己巳月犯水位西第四星主水溢流閏六月庚辰¶
太白犯進賢主賢者黜十月乙丑月入畢口主君臣憂¶
兵　二年二月壬戌熒惑犯昴主胡人聚中國匈奴兵¶
<pb:KR2m0009_WYG_290-8a>¶
起五月己亥月犯雲雨東北主雨不時八月丙子太白¶
入氐主糴貴十月甲子熒惑犯亢南第一星主有亂臣¶
　三年三月癸亥太白犯昴距星主胡王死又主臣有¶
謀易政令四月壬子熒惑犯壘壁陣西第五星主兵大¶
起七月戊戌太白犯積薪主大旱民流十一月己丑月¶
入太微垣主有姦人在主側　四年三月壬寅熒惑犯¶
井鉞主斧鉞用七月庚辰太白犯罰主賞罰失平十二¶
月填犯建第二星主臣下相譖　五年正月戊申月入¶
<pb:KR2m0009_WYG_290-8b>¶
太微垣主四夷兵盛五月辛丑月入氐主兵動八月丁¶
卯熒惑犯天街南主邊兵動十月乙丑熒惑犯昴東南¶
星主饑疫　大觀元年正月丁未太白犯外屏主障蔽¶
四月戊午太白入井主政急民流五月甲午月犯進賢¶
主蔽賢九月己丑月犯天籥主闗籥不禁十二月丁未¶
月犯建主大臣相譖　二年二月癸巳月入太微垣犯¶
内屏主姦人在國四月癸巳月犯壘壁陣主用兵七月¶
癸酉熒惑犯司怪主水旱不時九月壬申月入太微垣¶
<pb:KR2m0009_WYG_290-9a>¶
主四夷兵盛　三年二月己丑月入太微垣犯内屏主¶
上下失禮輔臣免五月辛亥太白犯天狗主隂謀十二¶
月丙申嵗犯外屏主障蔽　四年正月戊申月犯天街¶
主邊兵動六月乙亥月犯進賢主賢人退閏八月丙午¶
填犯泣主䘮十月庚寅太白犯江主水　政和元年二¶
月乙卯月犯南斗主大臣后妃憂六月己酉月入羽林¶
軍主兵起七月壬申月犯狗主守禦不嚴　二年六月¶
辛亥熒惑入井主先舉兵者将死九月丁卯嵗犯鬼主¶
<pb:KR2m0009_WYG_290-9b>¶
君憂民饑　三年正月乙亥熒惑犯太微垣内屏主上¶
下失禮輔臣免六月戊午太白入太微垣犯右執法凶¶
九月庚寅熒惑犯天江主旱十月乙丑月犯鬼主秦分¶
有兵　四年十一月庚寅熒惑犯進賢主賢人得罪貶¶
死　五年正月乙亥熒惑犯亢主有亂臣疾疫六月壬¶
子月犯狗主守禦臣憂九月甲申月犯昴主匈奴憂十¶
月丙辰月入鬼主君臣憂　六年閏正月嵗犯亢主佞¶
臣用六月辛未月犯心大星主人主憂七月辛亥嵗犯¶
<pb:KR2m0009_WYG_290-10a>¶
亢主臣為亂十二月癸亥入氐主賊臣在内　七年正¶
月丁酉熒惑犯鍵閉宜戒行幸七月乙未熒惑犯天江¶
主旱十月丙辰填星犯畢主兵起西北而不戰　八年¶
正月丁亥熒惑犯外屏主蔽障六月己巳月犯雲雨主¶
雨澤九月癸亥熒惑犯進賢主賢者得罪十月戊申熒¶
惑入氐主宫中火災　宣和元年九月熒惑犯壘壁陣主¶
兵作十一月己未月犯鬼主將軍死大臣黜國有憂¶
二年正月己酉月犯畢主天下有變令十月庚辰熒惑¶
<pb:KR2m0009_WYG_290-10b>¶
犯亢主有亂臣民多疾　三年正月戊申熒惑犯南斗¶
主破軍殺將暴兵起十一月丙戌月犯罰主刑罰用¶
四年三月甲戌嵗犯&KR0295;主北征胡　五年正月壬戌月¶
犯畢主天下有變令五月甲寅太白犯鬼主有兵謀九¶
月己未熒惑犯司怪主水旱不時十一月太白犯房主¶
人君将相憂　六年正月己巳月入氐主兵大作十月¶
丁巳月犯畢主天下有變令刑急臣叛　七年五月壬¶
辰太白犯畢主邉兵起民饑六月丁巳月入羽林軍主¶
<pb:KR2m0009_WYG_290-11a>¶
兵興十二月丙辰月入太微垣主君弱臣强四夷兵盛¶
欽宗靖康元年三月庚戌月入太微垣主君弱臣强四¶
夷兵盛五月壬申太白入鬼犯積尸氣主亂臣在内兵¶
起大臣將軍誅七月己卯月入羽林軍主兵起十月丙¶
辰月入太微垣主四夷兵盛十一月庚午太白犯亢主¶
君自將兵　二年二月丁卯月入太微垣主大國破亡¶
　　月犯五緯¶
神宗治平四年正月辛亥月犯辰主上卿憂八月辛未¶
<pb:KR2m0009_WYG_290-11b>¶
犯太白主將二心癸酉掩嵗主邉兵九月壬寅犯太白¶
主鄭楚分兵十月戊辰掩填星主楚分流民又犯熒惑¶
主荆楚兵　熙寧元年二月丁巳犯填主宫女出楚分¶
流民四月壬子犯嵗主楚分兵或饑　五年四月癸亥¶
犯填占同閏七月庚申犯熒惑主察䜛臣或貴人有咎¶
　六年九月甲辰掩太白主燕分兵　十年九月庚午¶
犯嵗主周分饑十二月壬辰犯嵗占同仍有邉兵　元¶
豐七年十月甲午犯辰主兵校尉有憂　八年八月戊¶
<pb:KR2m0009_WYG_290-12a>¶
寅犯填主後宫有出者十一月戊戌犯嵗主衛分饑民¶
流亦為邉兵庚子犯填主後宫有憂及民流土功興¶
哲宗元祐三年七月庚午犯太白主秦分兵十月壬辰¶
犯嵗　四年三月丙子又犯皆主秦分兵饑七月辛卯¶
犯填十月癸丑掩之皆主後宫有出者　六年九月癸¶
卯犯熒惑主有兵十二月甲戌掩嵗主鄭分饑邉兵動¶
　八年十二月丁巳犯熒惑主有兵戰小吏憂　紹聖¶
元年六月甲戌犯太白主秦分兵九月辛酉犯填十二¶
<pb:KR2m0009_WYG_290-12b>¶
月癸未又犯皆主後宫宜崇福及主民流　二年正月¶
庚戌又犯主周分下陵上及後宫憂四月壬申又犯主¶
民流　三年九月戊戌犯嵗主齊分饑有邉兵　四年¶
七月丁丑犯熒惑主兵戰小吏憂　元符二年八月壬¶
辰犯嵗十一月辛巳十二月戊申又犯皆主晉分民流¶
饑　三年六月癸夘犯熒惑主小吏死貴人出大將亡¶
徽宗建中靖國元年五月辛未犯填主下犯上后災民¶
流亡　崇寧元年七月丁亥犯太白主强侯作難國戰¶
<pb:KR2m0009_WYG_290-13a>¶
不勝民靡散　五年二月戊子犯熒惑主兵起大将死¶
貴人出　大觀二年十二月戊子犯熒惑占同　四年¶
七月戊午犯嵗主邉兵動民饑流亡　政和元年正月¶
己巳犯嵗占同　宣和元年正月乙夘犯填主下犯上¶
人民流　三年八月戊申犯熒惑主兵起小吏死大将¶
亡貴人出　四年八月庚戌犯填主下犯上後宫災民¶
流亡　七年十一月乙酉犯熒惑主貴人出兵起將亡¶
髙宗建炎三年三月乙未月入氐占曰兵動是夜土犯¶
<pb:KR2m0009_WYG_290-13b>¶
亢占曰臣有謀是月苗𫝊劉正彦作亂至秋伏誅五月¶
丙午嵗星逆行犯房占将相有憂扵是呂頤浩相杜充¶
降敵七月辛巳太白入太微垣占邪臣伏誅次年張浚¶
奏誅范瓊癸巳嵗星犯鈎鈐占曰王者失政近臣起亂¶
是冬上将謀航海避敵禁兵謀作亂伏兵誅之八月癸¶
丑熒惑入鬼犯積尸占賊在君側又軍死将亡扵是敵¶
大入浙西殺人如麻閏八月丙戌太白犯心占兵興殃¶
在貴人又主王者惡之次逼明堂纔一舍上甚懼壬寅¶
<pb:KR2m0009_WYG_290-14a>¶
稍北歸黄道甲子熒惑犯太微垣占上将為天子所誅¶
丙寅熒惑入太微垣占天下不安草澤天文耿静言熒¶
惑行當在已今超過午入太㣲扵法為凶十一月乙巳¶
熒惑出太微垣東左掖門己酉犯垣東上相徘徊不去¶
是嵗敵大入江浙湖南上航海幸温台来春始還越¶
四年正月癸亥太白犯建星占大臣相譖八月辛夘犯¶
五諸侯占将相憂九月趙鼎罷　紹興元年正月乙亥¶
朔熒惑入羽林占有叛臣起是春李成叛二月癸夘月¶
<pb:KR2m0009_WYG_290-14b>¶
犯五諸侯西第五星占将相憂四月癸酉月犯權星占¶
主有逆賊火災冬越州火辛巳月犯心占大臣有憂未¶
㡬范宗尹罷相八月辛未月復犯心未㡬張浚罷秦檜¶
相癸酉月犯昴占敵主死期不出五年應在四年烏竒¶
邁殂九月乙巳月入羽林占兵起己巳月犯太白占强¶
國以戰敗十月吴玠大敗烏珠扵和尚原十月丁丑熒¶
惑犯執法占大臣憂庚辰順行出太微垣東北掖門十¶
一月辛丑熒惑犯進賢占賢者得罪免黜先是婁寅以¶
<pb:KR2m0009_WYG_290-15a>¶
言宗社大計擢監察御史秦檜惡之諷言者論而黜之¶
　二年正月丙申熒惑入氐占天子失其宫是月上移¶
蹕臨安二月辛未月犯五諸侯第四星占将相有憂扵¶
是呂頤浩與秦檜不協檜罷相五月乙亥熒惑犯氐東¶
南星占将相有憂又有火災未㡬臨安火七月甲戌熒¶
惑犯天江占曰大旱次年旱　三年七月癸亥月入南¶
斗行魁中占大臣憂其後呂頤浩罷十一月丁巳月犯¶
壘壁陣西第六星占兵起是月偽齊引兵㓂淮烏珠聚¶
<pb:KR2m0009_WYG_290-15b>¶
兵㓂蜀吴玠擊却之辛未熒惑犯氐占多火災扵是臨¶
安四月火災十二月辛未月犯昴占敵主死應在次年¶
丙申月犯鬼占秦分有兵次年春烏珠犯大散闗吴玠¶
破之辛丑熒惑犯房北第一星占將相憂又曰馬貴扵¶
是吴玠始通西馬　四年二月壬戌月犯東諸侯第一¶
星占將相憂其秋朱勝非罷五月辛亥熒惑犯輿鬼占¶
有兵謀斧鉞用十月丙子熒惑犯壘壁陣西北戊戌又¶
犯第六星占兵大起是日上親征發臨安以殿前司及¶
<pb:KR2m0009_WYG_290-16a>¶
神武中軍従十二月丙戌月犯昴西北星占敵主死天¶
子破匈奴不出三年扵是金主烏竒邁殂亶代立　五¶
年二月庚戌填犯建星太白四月壬子嵗星犯井鉞占¶
斧鉞用十一月己丑太白犯壘壁陣占兵起甲午月入¶
井占如之扵是大舉伐劉豫十二月己夘熒惑犯天江¶
占旱次年旱　六年五月辛夘太白犯畢上謂輔臣曰¶
金星犯畢占邉有敗兵當諭張浚令諸帥戒飭守邉者¶
雖自有分野亦不得不戒明年六月酈瓊殺呂祉以其¶
<pb:KR2m0009_WYG_290-16b>¶
軍降劉豫六月己未月犯&KR0295;占敵主死明年尼堪死十¶
二月辛酉嵗入鬼占大臣災相黜扵是趙鼎罷　七年¶
正月癸亥月逆行入鬼犯積尸占王者憂國有兵䘮三¶
月壬午亦然扵是徽宗寧徳訃至三月辛巳月犯牛宿¶
西第一星占臣将黜又曰大臣將兵扵是冬張浚罷趙¶
鼎復相呂頤浩守建康四月甲午熒惑入井占兵旱是¶
秋旱五月丁丑月犯建星占大臣相譖時張浚與趙鼎¶
不協上疏毁之癸酉月犯牛南星占下有憂将軍死厥¶
<pb:KR2m0009_WYG_290-17a>¶
應在九年吴玠薨十年岳飛被譖死也八月丙申月犯¶
房北第二星占次相憂扵是張浚以酈瓊叛罷相俄貶¶
永州十二月戊午金入羽林軍占天子以軍自守其夜¶
月犯房北第一星占將相憂扵是始議講和　九年正¶
月辛夘月入東井其四月癸丑六月乙亥八月丙申十¶
月甲子十二月己未皆復犯井占諸侯貴人死是嵗呂¶
頤浩吴玠李綱相繼薨二月己巳月入氐其四月癸亥¶
六月戊午八月癸丑亦如之占兵動扵是金人始歸河¶
<pb:KR2m0009_WYG_290-17b>¶
南陕西俄復興兵取之四月癸亥月犯氐占天下兵起¶
六月戊午復入氐是嵗金人既敗盟諸將各出師敗之¶
九月壬戌月犯天髙占將死臣誅十二月丁巳復犯天¶
髙次年趙鼎再貶岳飛下獄死　十年正月戊子木入¶
氐占有赦甲辰留其七月辛未復入氐占當有善令其¶
嵗太平年豐立后有喜後二年立后吴氏三月辛夘月¶
入氐六月七月八月十二月皆入氐同占兵起是嵗烏¶
珠再入㓂諸將進取大㨗　十一年十一月乙夘月入¶
<pb:KR2m0009_WYG_290-18a>¶
太微垣占大臣有憂將相有免者若期三年有為天子¶
所誅扵是岳飛下獄死韓世忠罷丙辰月犯進賢占賢¶
者得罪明年胡銓貶張戒勒停自此賢者多貶黜死亡¶
不可勝數　十二年月犯氐井畢入太微者相仍扵是¶
張浚罷劉光世薨　十四年正月庚申月入畢掩大星¶
占隂國有憂是嵗金人伐蒙不克乃冊之為帝　十七¶
年五月壬戌木順行入東井占天下有川瀆之事扵是¶
浙西建康同日大水九月己夘金入太微垣占屬楚地¶
<pb:KR2m0009_WYG_290-18b>¶
扵是漳州盗起　十九年正月辛丑火犯亢占大人多¶
疾有不臣其年秦檜始以病告七月戊申火星犯南斗¶
占丞相有事次年施全刺秦檜不中而誅八月戊午月¶
入南斗十月辛未火順行犯壘壁陣次年信州建州皆¶
有盗起　二十年七月己夘月犯角宿距星占大人憂¶
有獄事是時連起大獄八月癸亥月犯畢宿距星占敵¶
主死　二十一年十一月戊申月犯昴星占敵主死将¶
軍死皆為完顔亮将亡之兆　二十二年正月丙辰月¶
<pb:KR2m0009_WYG_290-19a>¶
犯心東星占大臣有憂是嵗八月韓世忠薨　二十三¶
年三月戊申月犯南斗是嵗浙西水　二十四年六月¶
丙午月犯羅堰是秋大水十月乙未月掩建星占大臣¶
相譖　二十九年正月乙亥月犯氐距星占女后後宫¶
災是秋顯仁太后崩二月癸夘入氐方口内占兵動是¶
嵗凡四扵是金主亮遷汴謀叛盟七月辛亥火星入鬼¶
宿犯積尸氣占兵䘮旱災兵在西北軍死將亡次年逆¶
亮兵五十萬屯宿泗謀入㓂　三十年正月戊戌月入¶
<pb:KR2m0009_WYG_290-19b>¶
氐占兵動二月乙丑亦如之是嵗凡五六月壬申金星¶
順行入東井占先起兵者敗將軍犯罪政急民流明年¶
金亮入宼　三十一年正月甲申月犯東井是嵗凡七¶
二月入氐是嵗凡三皆兵兆也七月壬辰金星順行犯¶
角距星占天下大戰道路不通　三十二年正月戊寅¶
嵗星退行入太微垣占軌道吉又曰天下喜或有赦其¶
年五月乙未木順行入太微垣占同是年孝宗受禪庚¶
申月入井是嵗凡八¶
<pb:KR2m0009_WYG_290-20a>¶
孝宗隆興元年二月己巳月入東井是嵗凡三癸夘月¶
入羽林軍為兵起是嵗凡三　二年正月戊子月入羽¶
林軍是嵗凡八其冬敵犯淮南辛亥熒惑犯房宿占將¶
軍亂國君將相憂扵是張浚罷未㡬洪适罷己巳月犯¶
長垣其閏十一月戊辰亦如之占長垣四星占主邉界¶
城墻以備敵兵扵是金人使来欲割四郡卒與之　乾¶
道元年三月辛未月入羽林軍是年凡八　二年六月¶
乙酉月入斗八月庚辰亦如之占女后憂太子辱九月¶
<pb:KR2m0009_WYG_290-20b>¶
庚戌月犯哭星主悲泣事十一月戊午月犯權星占曰¶
女后憂明年皇后夏氏崩太子愭薨　三年四月壬申¶
月犯五諸侯占將相憂是年吳璘薨癸丑月掩南斗占¶
大臣太子辱風雨不時丁丑月犯房占為將相憂庚辰¶
月復入南斗魁是嵗兩浙水旱其冬葉顒魏杞罷相¶
四年二月丁巳月入羽林軍是嵗凡十　六年二月丁¶
未月入羽林占為兵起是嵗凡三　九年六月癸亥火¶
星犯太微垣西扇右執法星占大臣有憂十月庚午木¶
<pb:KR2m0009_WYG_290-21a>¶
犯太微垣右執法占將相執法臣憂十二月亦如之眀¶
年虞允文以帥蜀薨扵興元　淳熙二年七月戊子月¶
犯房宿占將相執法憂次年葉衡貶　四年七月辛酉¶
火犯氐宿占將相憂眀年龔茂良罷貶　五年正月壬¶
戌土星留守諸王星明年魏王愷薨　六年十一月己¶
未月犯木占齊分嵗荒民流亡眀年江浙淮西湖北旱¶
除民賦賑恤之　八年正月己未月入東井是嵗凡六¶
閏三月丁未月入太微垣是嵗凡六　十三年七月甲¶
<pb:KR2m0009_WYG_290-21b>¶
申月掩心宿八月己夘月掩大星　十四年三月戊午¶
月行犯心宿距星占大臣有憂是冬梁克家薨四月辛¶
夘月入羽林軍是嵗凡三五月月犯心宿大星又犯中¶
央星占人主有憂是年冬髙宗上仙六月庚寅月行入¶
斗宿内占大臣太子憂是冬太子參决辭不許十月壬¶
辰火星留守五諸侯占諸侯貴人死次年恩平郡王璩¶
薨　十五年正月壬子木星行犯房宿北第一星占將¶
相憂二月己巳木星留守房宿占有赦天下和平次年¶
<pb:KR2m0009_WYG_290-22a>¶
光宗受禪大赦六月己丑太隂犯&KR0295;占敵主死明年正¶
月金主雍殂　十六年正月辛丑土星留守氐宿方口¶
内占守氐有徳令土功興又云皇后太子喜嵗安扵是¶
二月立后¶
光宗紹熙元年五月己未太隂行在斗宿距星西北占¶
風雨不時臣將黜死女后憂　二年八月庚寅火星入¶
鬼宿犯積尸占在西北軍將死亡　三年正月己酉火¶
星入太微垣内留守占太微垣在翼軫之宿北天子之¶
<pb:KR2m0009_WYG_290-22b>¶
庭五帝之座十二諸侯之府今熒惑入中留天子惡之¶
是時上有疾久不視朝四月丁巳火星犯太微垣右執¶
法星占有逆賊宫中不安八月甲辰金星行犯權星左¶
角少民星占女后宗族災又云大臣當之　四年十月¶
丁酉火星入太微垣内徘徊内屏者凡四閲月占宫中¶
不安嵗饑又曰有䘮次年六月孝宗上仙十一月己巳¶
火星犯上相星占上相有罪次年留正黜　五年八月¶
壬辰火星犯房宿占將相憂扵是羅㸃卒次年趙汝愚¶
<pb:KR2m0009_WYG_290-23a>¶
貶死十一月庚戌木犯諸王星占諸侯宗臣災¶
寧宗慶元元年六月丁夘金入東井占先起兵者敗將¶
軍死政急民流九月丙戌火入太微垣占有逆賊　二¶
年八月乙亥木犯權星次年慈福太皇太后崩　三年¶
二月辛亥月入畢占隂國有憂天子用誅罰急臣叛將¶
相災或邉兵入　四年三月乙巳木星入太微垣犯右¶
執法六月乙丑土星犯壘壁陣星西方第五星占爲兵¶
起十月戊午月行入太微垣内至次年凡四並同此為¶
<pb:KR2m0009_WYG_290-23b>¶
四裔姦人来聽伺之象　嘉泰元年五月丁丑火星細¶
行不行黄道為死色占為變色有䘮是嵗臨安大火三¶
日乃息　三年七月戊子木星行入羽林軍　四年三¶
月壬申月犯權星占有逆賊并火災六月戊申入羽林¶
軍七月丙子又入羽林軍時出師北伐　開禧元年正¶
月己夘火星留守五諸侯星従西第四星占諸侯兵死¶
是嵗吴曦反扵蜀俄伏誅三月己巳月入太微垣四月¶
戊申月入羽林軍　二年六月丙寅月入羽林軍内占¶
<pb:KR2m0009_WYG_290-24a>¶
為兵起七月乙未木星犯井宿鉞星占為斧鉞用又為¶
亂兵起　三年二月癸丑月犯五車東南星占兵起駕¶
道不通己未火星退留守權星占女后有憂扵是成肅¶
太皇太后崩九月乙亥木星順行入鬼宿在積尸氣鑕¶
星西南占大臣災又犯鑕星兵䘮王者疾斧鉞用是冬¶
侂胄誅斬蘇師旦　嘉定元年二月丙午月犯&KR0295;占敵¶
主死次年金人戕其主允濟　二年二月乙酉火星退¶
行犯太微垣上相星三月己酉火星留守太微垣中占¶
<pb:KR2m0009_WYG_290-24b>¶
為大臣有憂扵是五月有羅日愿謀變六月甲申月行¶
掩土星是為月蝕土星占月犯土星則其地下犯上又¶
曰凡月蝕五星其分有災或亡地扵是李元礪反扵郴¶
州連破數縣十月乙丑月食火星占月食火星其地亂¶
　五年正月丁巳月入東井扵是久雨　八年正月辛¶
未月入東井占水旱不時是夏大旱蝗　九年正月丙¶
寅月入東井扵是兩浙江東有水災　十年七月乙酉¶
金星行犯角占天下大戰道路不通是冬金人冦四川¶
<pb:KR2m0009_WYG_290-25a>¶
眀年山東李全来歸　十一年八月己丑木星留守東¶
井占為三軍大起扵是金人犯随棗陽　十二年四月¶
壬申土退行入氐宿方口内占天下有兵期不出四年¶
又曰將有亡地者扵是金人䧟興元六月庚辰金星順¶
行入井占大水先起兵者敗將軍犯罪政急民流是嵗¶
莫簡反扵蜀　十三年二月庚寅木星順行犯鬼占民¶
饑人君憂是嵗秋景獻太子薨　十六年正月戊申木¶
星留守氐宿距星占嵗豐后有喜甲寅降生皇子¶
<pb:KR2m0009_WYG_290-25b>¶
　　雜星變¶
秦末項羽救鉅鹿枉矢西流枉矢所觸天下之所伐射¶
滅亡象也物莫直扵矢今蛇行不䏻直而枉者執矢者¶
亦不正以象項羽執政亂也羽遂合従阬秦人屠咸陽¶
凡枉矢之流以亂伐亂也¶
漢孝文後二年正月壬寅天欃夕出西南(嵗星/之精)占曰為¶
兵䘮其六年十一月匃奴入上郡雲中漢起三軍以衛¶
京師八月天狗下梁埜¶
<pb:KR2m0009_WYG_290-26a>¶
孝景三年七月天狗下占為破軍殺將狗又守禦類也¶
天狗所降以戒守禦其年吴楚反攻梁梁堅城守遂伏¶
尸流血其下　中三年六月壬戌蓬星見西南在房南¶
去房可二丈大如二斗器色白癸亥在心東北可長丈¶
所甲子在尾北可六丈丁夘在箕北近漢稍小且去時¶
大如桃壬申去凡十日占曰蓬星出必有亂臣房心間¶
天子宫也是時梁王欲為漢嗣使人殺漢爭臣袁盎漢¶
按誅梁大臣斧鉞用梁王恐懼布車入關伏斧鉞謝罪¶
<pb:KR2m0009_WYG_290-26b>¶
然後得免¶
孝昭始元中蓬星出西方天市東門行過河鼓入營室¶
中梁成恢曰蓬星出六十日不出三年下有亂臣戮死¶
扵市(詳見五/星凌犯)　元鳳五年四月燭星見奎婁間占曰有¶
土功胡人死邉城和其六年正月築遼東元菟城二月¶
度遼将軍范明友擊烏桓還¶
　莽地皇四年王尋王邑圍昆陽有營頭星墮軍上(詳/見)¶
　(雲氣/門)¶
<pb:KR2m0009_WYG_290-27a>¶
漢靈帝熹平二年四月有星出文昌入紫微宫蛇行有¶
首尾無身赤色有光炤垣墻占曰文昌為上將貴相後¶
六年司徒劉羣為中常侍曹節所譖下獄死　光和中¶
國皇星東南角去地一二丈如炬火狀十餘日不見占¶
曰國皇星為内亂外内有兵喪其後黄巾賊張角燒州¶
郡朝廷遣將討平斬首萬餘級中平六年宫車晏駕大¶
将軍何進令司𨽻校尉袁紹私募兵千餘人隂跱雒陽¶
城外竊呼并州牧董卓使將兵至京都共誅中官對戰¶
<pb:KR2m0009_WYG_290-27b>¶
南北宫闕下死者數千人燔燒宫室遷都西亰及司徒¶
王允與将軍呂布誅卓卓部曲將郭氾李傕旋兵攻長¶
安公卿百官吏民戰死者且萬人天下之亂皆自内發¶
晉恵帝永熙元年三月妖星見南方占曰妖星出天下¶
大兵將起是月賈后殺太子趙王倫尋廢后殺張裴又¶
廢帝自立扵是三王並起迭捴大權　元康四年九月¶
甲午枉矢東北行竟天　六年六月景午夜有枉矢自¶
斗魁東南行按占曰以亂伐亂北斗主執殺出斗魁居¶
<pb:KR2m0009_WYG_290-28a>¶
中執殺者不直之象也是後趙王殺張裴廢賈后因自¶
簒盗以至屠滅以亂伐亂之應也一曰氐帥齊萬年反¶
之應也　光熙元年五月枉矢西南流時司馬越西破¶
河間兵奉迎大駕尋收繆允何綏等肆無君之心天下¶
惡之及死而石勒焚其屍柩是其應也¶
元帝太興三年四月壬辰枉矢出虛危没翼軫占曰枉¶
矢所觸天下之所伐翼軫荆州之分野太寧二年王敦¶
殺譙王承及甘卓而敦又梟夷是其應也¶
<pb:KR2m0009_WYG_290-28b>¶
穆帝升平二年十二月枉矢自東南流扵西北其長半¶
天　四年十月庚戌天狗見西南占曰有大兵流血¶
孝武太元二十年九月有蓬星如粉絮東行南厯女虛¶
至哭星占曰蓬星見不出三年必有亂臣戮死扵市時¶
王國寳交構朝廷二十一年帝崩安帝隆安四年王恭¶
等興兵朝廷殺國寳¶
梁武帝普通元年九月乙亥有星晨見東方光爛如火¶
占曰國皇見有内難有急兵反叛其三年義州刺史文¶
<pb:KR2m0009_WYG_290-29a>¶
僧朗以州叛¶
陳後主至徳元年正月壬戌蓬星見占曰必有亡國亂¶
臣後帝扵太皇寺捨身作奴以祈㝠福不恤國政用施¶
文慶等以至亡國¶
隋文帝仁夀四年六月庚午有星入扵月中占曰有大¶
䘮有大兵亡國破軍殺將七月帝崩¶
煬帝大業十二年九月戊午有枉矢出北斗魁委曲蛇¶
形注扵南斗占曰主以兵去天之所伐亦曰以亂伐亂¶
<pb:KR2m0009_WYG_290-29b>¶
後二年宇文化及弑帝僭號¶
唐武后光宅元年九月二十九有星如半月見西方¶
肅宗上元元年閏四月二十一日妖星見扵西方長數¶
丈至五月滅¶
昭宗乾寧元年七月妖星見非彗非孛不知其名時人¶
謂之妖星或曰惡星　天復元年五月有三赤星各有¶
鋒芒在南方既而西方北方東方亦如之頃之又各増¶
一星凡一十六星少時先従北滅占曰濛星也見則諸¶
<pb:KR2m0009_WYG_290-30a>¶
侯兵相攻己巳夕有星當箕下如炬火炎炎上衝人初¶
以為燒火也髙丈餘乃隕占曰機星也主天下有亂¶
天祐元年四月有星状如人首赤身黒在北斗下紫微¶
中占曰天衝也天衝抱極泣帝前血濁霧下天下寃後¶
三日而黒風晦暝　二年四月庚子夕西北隅有星類¶
太白上有光似彗長三四丈色如赭辛丑夕色如縞或¶
曰五車之水星也一曰昭眀星也　三年十二月昏東¶
方有星如太白自地徐上行極緩至中天如上弦月乃¶
<pb:KR2m0009_WYG_290-30b>¶
曲行頃分之為二占曰有大孽¶
後唐眀宗天成元年三月惡星入天庫流星犯天棓¶
宋髙宗紹興三十一年六月己巳北斗天權星東北有¶
一小星出光似彗太史指以為含譽非也¶
孝宗淳熙十四年五月有星出濁際大與日等入時與¶
日相摩蕩髙宗在徳夀宫登臺見之召䏻天文者修武¶
郎王道問之道跪奏曰是謂蓬星見則有兵然分非南¶
朝金人應之耳出語所親曰非兵也䘮爾某不敢言是¶
<pb:KR2m0009_WYG_290-31a>¶
冬髙宗不豫遂上仙扵是金人亦有大䘮敵亦應天道¶
云¶
　　按雜星變者出扵五緯彗孛客星之外前史間載¶
　　之至宋天文志則失扵紀録而所書流星最多往¶
　　往錯見扵流星條下矣獨中興志有此二則故載¶
　　之扵此而餘則見流星門云¶
　¶
　¶
<pb:KR2m0009_WYG_290-31b>¶
　¶
　¶
　¶
　¶
　¶
　¶
　¶
　文獻通考卷二百九十¶
