# -*- mode: mandoku-view; -*-
#+TITLE: 文獻通考
#+DATE: 2015-08-24 22:49:34.569993
#+PROPERTY: ID KR2m0009
#+PROPERTY: BASEEDITION WYG    
#+PROPERTY: JUAN 卷一百十一
<pb:KR2m0009_WYG_111-1a>¶
欽定四庫全書¶
　文獻通考卷一百十一¶
　　鄱　陽　馬　　端　臨　　貴　與　著¶
　王禮考六¶
　　君臣冠冕服章¶
上古衣毛冒皮後代聖人見鳥獸冠角乃作冠纓黄帝¶
造旒冕始用布帛(冕者冠/之有旒)唐虞以上冠布無緌(緌纓/飾)¶
郊特牲太古冠布齋則緇之其緌也孔子曰吾未之聞¶
<pb:KR2m0009_WYG_111-1b>¶
也(太古無飾非時人緌也雜記曰大白緇布之冠不緌/大白即上古白布冠今䘮冠也齋則緇之者鬼神尚)¶
(幽闇也唐虞以上曰太古染疏太古之時其冠唯用白/布常所冠也若其齋戒則  之爲緇今始冠重古先冠)¶
(之/也)冠而敝之可也(此重古而冠之耳三代改制齋冠不/復用也以白布冠質以爲䘮冠也)¶
(疏言緇布之冠初加暫用冠之罷冠則敝棄之可也以/古之齋冠後世不復用也  周氏日緇布冠加之以緌)¶
(孔子以爲吾未之聞然非天子不議禮雖孔子亦不得/不從當世之所尚則冠之加緌雖非禮但冠而棄之可)¶
(也故曰冠而敝/之敝有棄意)¶
黄帝作冕垂旒目不邪視也充纊示不聽讒言也(事出/世本)¶
虞書帝曰予欲觀古人之象日月星辰山龍華蟲作㑹¶
<pb:KR2m0009_WYG_111-2a>¶
宗彜藻火粉米黼黻絺繡以五采彰施於五色作服汝¶
明(日月星辰取其照臨也山取其鎮龍取其變華蟲雉/取其文㑹繪也宗彛虎蜼取其孝藻水草取其潔火)¶
(取其明粉米白米取其養黼若斧形取其斷黻爲兩已/相背取其辨絺鄭氏讀爲薾紩以爲繡也日月至華蟲)¶
(六者繪之於衣宗彜至黼黻六者繡於裳所謂十二章/也衣之六章其序自上而下裳之六章其序自下而上)¶
(采者青黄赤白黒也色者言施之於繒帛也繪於衣繡/於裳皆雜施五采以爲色也汝當明大小尊卑之等差)¶
(也/)¶
有虞氏皇而祭深衣而養老夏后氏収而祭燕衣而養¶
老殷人冔而祭縞衣而養老周人冕而祭元衣而養老¶
<pb:KR2m0009_WYG_111-2b>¶
(皇冕屬也畫羽飾焉凡冕屬其服皆元上纁下有虞氏/十二章周九章夏殷未聞凡養老之服皆其時與羣臣)¶
(燕之服有虞氏質深衣而已夏而改之尚黒而黒衣裳/殷尚白而縞衣裳周則兼用之元衣素服其冠則毋追)¶
(章甫委貌也諸侯以天子之燕服爲朝服燕禮曰燕朝/服服是服也王者之後亦以燕服爲之魯季康子朝服)¶
(以縞僣宋之禮也天子皮弁以日視朝也質其冠未聞/郊特牲言太古冠布則虞氏或用白布冠也正義曰深)¶
(衣謂白布衣故言馬氏曰在祭祀則言冠不言衣言冠/則知有其衣故虞十二章周九章推此則二代可知矣)¶
(在養老則言衣不言冠言衣則知有冠故毋追夏后氏/之道也章甫殷道也委貌周道也推此則有虞氏可知)¶
委貌周道也章甫殷道也毋追夏后氏之道也周弁殷¶
冔夏收三王共皮弁素積(委猶安也言所以安正容貌/章明也殷質言所以表明丈)¶
<pb:KR2m0009_WYG_111-3a>¶
(夫也毋發聲也追猶推也夏后氏質以其形名之其制/之異同未聞弁名出於槃槃大也所以言自光大也冔)¶
(名出於幠幠覆也所以自覆飾也收/言所以収斂髪也其制之異亦未聞)¶
　　通典有虞氏皇而祭其制無文蓋爵弁之𩔖夏后¶
　　氏因之曰收純黒前小後大殷因之曰冔黒而微¶
　　白前大後小周因制爵弁(爵弁冕/之次)赤而微黒如爵¶
　　頭然前小後大三代以來皆廣八寸長尺二寸如¶
　　冕無旒皆三十升布爲之士冠禮三加成人服之¶
　　陳氏禮書曰鄭氏曰皇冕屬畫羽飾焉周禮掌次¶
<pb:KR2m0009_WYG_111-3b>¶
　　之皇邸樂章之皇舞皆以鳳凰之羽爲之則皇冕¶
　　畫羽飾可知也王制以皇收冔對冕言之又孔子¶
　　稱禹致美乎黻冕詩稱商之孫子常服黼冔黼冔¶
　　云者所謂猶黼冕也然郊特牲與冠禮記云周弁¶
　　商冔夏収又以收冔對弁言之夫三王共皮弁素¶
　　積夏商而上非無弁也然世之文質煩簡不同故¶
　　夏商之用冕者周或用弁而已¶
　　又曰周禮有韋弁無爵弁書二人雀弁儀禮禮記¶
<pb:KR2m0009_WYG_111-4a>¶
　　有爵弁無韋弁士之服止於爵弁而荀卿則曰士¶
　　韋弁孔安國則曰雀&KR0330;弁也則爵弁即韋弁耳又¶
　　曰古文弁象形則其制上銳如合手然非如冕也¶
　　韋其質也爵其色也士冠禮再加皮弁三加爵弁¶
　　而以爵弁爲尊聘禮主卿贊禮服皮弁及歸饔餼¶
　　服韋弁而以韋爲敬韎色赤爵色亦赤亦即一物¶
　　耳¶
　　楊氏曰愚按冕弁之制上得以兼下下不得以兼¶
<pb:KR2m0009_WYG_111-4b>¶
　　上故爵弁皮弁冠弁之服爲上下之通用冠弁委¶
　　貌也又曰元冠而其服又分爲二朝服也元端也¶
　　而元端之用爲尤多以祭服言之大夫爵弁而祭¶
　　於已士爵弁而祭於公此以爵弁爲祭服也少牢¶
　　主人朝服筮日朝服以祭特牲元端筮日朝服以¶
　　祭此以朝服元端爲祭服也惟皮弁之服不爲祭¶
　　服然祭義君皮弁素積朔月月半廵牲是致敬於¶
　　祭牲而用皮弁之禮也祭義君皮弁素積卜三宫¶
<pb:KR2m0009_WYG_111-5a>¶
　　之夫人世婦使入於蠶室是致敬於祭服而用皮¶
　　弁之禮也大學始教皮弁祭菜是致敬於祭菜而¶
　　用皮弁之禮也及按春官司服士之服自皮弁以¶
　　下如大夫之服以儀禮士冠士喪考之則皮弁之¶
　　上有爵弁以司服考之則皮弁之上有韋弁今特¶
　　云士之服自皮弁而下何也皮弁之用多於爵弁¶
　　韋弁也蓋人爲者多變自然者不易皮弁因其自¶
　　然而已此所以三王共皮弁素積而周天子至士¶
<pb:KR2m0009_WYG_111-5b>¶
　　共用之也¶
　　按周以前冠冕衣裳之制其詳不可得而聞所可¶
　　考者惟虞書言服章戴記言冠制耳然冠之制有¶
　　三曰冕曰弁曰冠冕者朝祭之服所謂十二旒九¶
　　旒而下是也惟有位者得服之弁亞於冕所謂周¶
　　弁殷冔夏收是也冠亞於弁所謂委貌章甫毋追¶
　　是也弁與冠自天子至於士皆得服之冕始於黄¶
　　帝至有虞氏以爲祭服(所謂皇/而祭)夏殷之祭則用弁¶
<pb:KR2m0009_WYG_111-6a>¶
　　蓋未以弁爲殺於冕也至周而等級始嚴故大夫¶
　　雖可以服冕而私家之祭不得用之天子不妨服¶
　　弁而雖小祀必以冕蓋冕弁之尊卑始分矣然弁¶
　　有二曰皮弁以白鹿皮爲之其制最古曰爵弁則¶
　　其制下員上方如冕而無旒古者冠禮三加始緇¶
　　布冠次皮弁次爵弁皆士服也大夫則服冕矣古¶
　　者雖重冠禮而於服章之際視之彌重故雖天子¶
　　之元子始冠亦服士之冠至爵弁而止而不敢僭¶
<pb:KR2m0009_WYG_111-6b>¶
　　用冕所謂天下無生而貴者其嚴如此¶
　　又按冕則卿大夫以上服之而可以兼服弁弁則¶
　　士以下服之而不可以僭服冕固也然冕服之用¶
　　非惟位有尊卑不可躐服而事有大小亦不可以¶
　　例服故天子之冕以之奉祀其次則初即位服之¶
　　伊尹以冕服奉太甲康王麻冕黼裳是也納后妃¶
　　服之冕而親迎是也養老服之冕而總干是也躬¶
　　耕籍田服之冕而朱紘躬秉耒是也至於日視朝¶
<pb:KR2m0009_WYG_111-7a>¶
　　等事則服皮弁而已卿大夫之冕則以之朝王及¶
　　助祭其次則受遺奉册服之卿士邦君麻冕蟻裳¶
　　一人冕執劉一人冕執鉞之𩔖是也至其私家則¶
　　雖奉祀亦服皮弁而已蓋於其所不當服也則雖¶
　　天子之視朝卿大夫之奉祀亦不果服於其所當¶
　　服也則雖服之以總干服之以秉耒服之以執劉¶
　　執鉞亦無嫌也適禮之宜而已¶
周官司服掌王之吉凶衣服辨其名物與其用事(用事/祭祀)¶
<pb:KR2m0009_WYG_111-7b>¶
(視朝甸凶弔之事/衣服各有所用)王之吉服祀昊天上帝則服大裘而¶
冕祀五帝亦如之(大裘羊裘冕者首飾尊也祀天尚質/正義曰六服服雖不同首同用冕也)¶
享先王則衮冕(衮卷龍衣也虞時冕服十二章自日月/至黼黻王者相變至周而以日月星辰)¶
(畫於旌旗所謂三辰旂旗昭其明也而冕服九章登龍/於山登火於宗彜尊其神明也衮之衣五章裳四章凡)¶
(九/)享先公饗射則鷩冕(先公謂后稷之後太王之前不/窟至諸盩享祀賔客與諸侯射)¶
(也鷩裨衣也九章初一曰龍次二曰山次三曰華蟲次/四曰火次五曰宗彜皆畫以爲繪次六曰藻次七曰粉)¶
(米次八曰黼次九曰黻皆絺以爲繡衮則九章備鷩冕/無龍山畫以雉其衣三章裳四章凡七也  正義曰此)¶
(無正文並鄭/以意解之)祀四望山川則毳冕(毳冕其衣罽衣元謂/毳畫虎蜼謂宗彛也)¶
<pb:KR2m0009_WYG_111-8a>¶
(其衣三章裳二/章凡五章也)祭社稷五祀則希冕(希刺粉米無畫其/衣一章裳二章凡)¶
(三/)祭羣小祀則元冕(其衣無文裳刺黻而/已冕服皆元衣纁裳)凡兵事韋弁¶
服(韋弁以韎韋爲弁又以爲衣裳春秋傳晉郤至衣韎/之跗注是也  正義曰韋弁即蒨染謂赤色也以赤)¶
(色韋爲弁衣裳/亦以韎皆赤色)眡朝則皮弁服(視朝視内外朝之事皮/弁之服十五升白衣積)¶
(素以爲裳王受諸侯/朝覲於廟則用衮冕)凡甸冠弁服(甸田獵也冠弁委貌/其服緇布衣亦積素)¶
(以爲裳諸侯以/爲視朝之服)凡凶事服弁服(服弁䘮冠也其服斬縗/齊縗  正義服弁注云)¶
(䘮冠色/未詳)凡弔事弁絰服(弁絰者如爵弁而素加環絰以/正義曰如爵弁者爵弁之形)¶
(木爲體廣八寸長尺六寸以三十弁布染為爵頭色赤/多黒少今爲弁絰之弁其體亦然但不可爵色之布而)¶
<pb:KR2m0009_WYG_111-8b>¶
(用素爲之加環絰者凡絰皆兩股絞之今以麻爲體又/以一股麻爲體糾而横纒之如環然加於素弁之上)¶
大札大荒大烖素服(大札疫疾也大荒饑饉也大烖水/火爲災君臣素服縞冠若晉伯宗)¶
(哭梁山/之崩)公之服自衮冕而下如王之服侯伯之服自鷩¶
冕而下如公之服子男之服自毳冕而下如侯伯之服¶
孤之服自希冕而下如子男之服卿大夫之服自元冕¶
而下如孤之服士之服自皮弁而下如大夫之服其齋¶
服有元端素端(自公之衮冕至卿大夫之元冕皆其朝/聘天子及助祭之服諸侯非二王後其)¶
(餘皆元冕而祭於已雜記曰大夫冕而祭於公弁而祭/於已士弁而祭於公冠而祭於已大夫爵弁自祭家廟)¶
<pb:KR2m0009_WYG_111-9a>¶
(唯孤耳其餘皆元冠與士同元冠自祭其廟者其服朝/服元端諸侯之自相朝聘皆皮弁服此天子日視朝之)¶
(服士齋有素端者亦爲札荒有所禱請變素服言素端/者明異制鄭司農云衣有襦裳者爲端元謂端者取其)¶
(正也士之衣袂皆二尺二寸而屬幅是廣袤等也其袪/尺二寸大夫已上侈之侈之者蓋半而益一則其&KR0209;三)¶
(尺三寸袪尺八寸中正義曰魯祭服亦得與天子同然/唯在文王周公廟  得用衮冕其二王後惟祭受命王)¶
(得用衮冕其餘廟亦用元冕也云雜記曰大夫晃而祭/於公至元冠與士同者諸侯除孤用爵弁之外卿大夫)¶
(皆用元冠與士同故少牢是上大夫祭用元冠朝服特/牲是士禮用元冠元端是餘皆元冠與士同也云諸侯)¶
(之自相朝聘皆皮弁者欲見此經上服惟施於入天子/廟不得入諸侯廟之意必知諸侯自相朝聘用皮弁者)¶
(見聘禮主君及賔皆皮弁諸侯相朝其服雖無文聘禮/主君待聘者皮弁明待諸侯朝亦皮弁可知云此天子)¶
<pb:KR2m0009_WYG_111-9b>¶
(視朝之服者此解皮弁非諸侯常/服之物惟於朝聘乃服之意也)¶
　　林氏曰黄帝始備衣裳之制舜觀古人之象繪日¶
　　月星辰山龍華蟲於衣繡宗彜藻火粉米黼黻於¶
　　裳以法乾坤以昭象物所以彰天子之盛德能備¶
　　此十二物者也使服者當須有是服之盛德焉繪¶
　　以三辰所以則天之明尤爲君徳之光自黄帝以¶
　　來歴代之制莫不然也周人特備以斿繅之數爾¶
　　周禮乃無十二章之文司服惟有衮冕至元冕説¶
<pb:KR2m0009_WYG_111-10a>¶
　　者謂周登三辰於旗冕服惟有九章嗚呼何説之¶
　　異也自堯舜至於三代文物日以盛名分日以嚴¶
　　儀章日以著夫子於四代禮樂特曰服周之冕取¶
　　其文之備尊卑之有辨也何得至周反去三辰之¶
　　飾文乃不足乎蓋不過據左氏三辰旂旗之文左¶
　　氏謂旗有三辰何嘗謂衣無三辰邪豈有王者象¶
　　三辰之明歴代皆飾於衣周人特飾於旗有何意¶
　　乎况又謂上公冕服九章而王服亦九章将何所¶
<pb:KR2m0009_WYG_111-10b>¶
　　别周公制禮防亂萬世乃至於無别與郊特牲曰¶
　　祭之日王被衮以象天則十二章備矣鄭氏曰謂¶
　　有日月星辰之章此魯禮也夫被衮以象天周制¶
　　固然也何魯之足云豈有周制止九章魯乃加以¶
　　十二章之禮乎¶
　　宋兩朝輿服志皇祐三年詔問冠韋弁何服所執¶
　　何玉太常禮院奏謂周禮司服凡兵事韋弁服釋¶
　　之者曰韋弁以韎韋爲弁又以爲衣裳春秋傳晉¶
<pb:KR2m0009_WYG_111-11a>¶
　　郤至衣韎韋之跗注是也今伍伯緹衣古兵服之¶
　　遺色孔頴達以韎蒨染謂以赤色韋爲弁杜佑通¶
　　典韋弁之制晉以韋爲之頂少尖宋因之爲車駕¶
　　親戎中外戒嚴之服後周廵兵卽戎則服之自此¶
　　以來無復其制三禮圗韋弁服王及諸侯卿大夫¶
　　之兵服天子亦以五采玉十二飾之詳此則韋弁¶
　　服蓋天子諸侯卿大夫臨戎所通服古者非祭祀¶
　　朝聘㑹同不執玉今韋弁既爲戎服於經無執玉¶
<pb:KR2m0009_WYG_111-11b>¶
　　之文而三禮圗繪爲執玉斯一時之誤不足爲據¶
　　也¶
弁師(弁者古冠/之大稱)掌王之五冕皆元冕朱裏延紐(冕服有/六而言)¶
(五冕者大裘之冕蓋無旒不聨數也延冕之覆在上是/以名焉紐小鼻在武上笄所貫也  疏曰云皆元冕者)¶
(古者績麻三十升升染之上以元下以朱衣之於冕之/上下云延者即是上元云紐者綴於冕之兩傍垂之武)¶
(兩傍作孔以笄貫之使得其牢固也凡冕體周禮無文/叔孫通作漢禮器制度取法於周案彼文凡冕以版廣)¶
(八寸長尺六寸上元下朱覆之乃以五采繅繩貫五采/玉垂於延前後謂之邃延故玉藻云天子玉藻前後邃)¶
(延龍卷以祭是也又曰爵弁前後平則得/弁稱冕則前低一寸得冕名冕則俛也)五采繅十有¶
<pb:KR2m0009_WYG_111-12a>¶
二就皆五采玉十有二玉笄朱紘(繅音早五繅雜文之/名也合  采絲爲之)¶
(繩垂於延之下前後各十二所謂邃延也就成也繩之/每一匝而貫五采玉十二斿則十二玉也毎就間蓋一)¶
(寸朱紘以朱組爲紘也紘一條屬兩端於武繅不言皆/有不皆者此爲衮衣之冕十二斿則用玉二百八十八)¶
(鷩衣之冕繅九斿用玉二百一十六毳衣之冕七斿用/玉百六十八希衣之冕五斿用玉百二十元衣之冕三)¶
(斿用玉七十二紘斿音留頭疏曰云紘一條屬兩端於/武者謂以一條  先屬一  於左旁笄上以一頭繞於)¶
(頤下至向上於右屬笄上繞之是以鄭注士冠禮云有/笄者屈組以爲紘垂爲飾無笄者纓而結其絛彼有笄)¶
(據皮弁爵弁此五冕皆有笄與彼同此言屬於武者據/笄貫武故以武言之其實在笄云繅不言皆有不皆者)¶
(謂王之五冕繅則有十二有九有七有五有三其玉旒/皆十二故不言皆有不皆者則九旒已下是也玉言皆)¶
<pb:KR2m0009_WYG_111-12b>¶
(則五冕旒皆十二玉也此經十二旒據衮冕而言是以/鄭云此爲衮衣之冕以其十二旒旒各十二玉前後二)¶
(十四旒故用二百八/十八玉已下計可知)諸侯之繅旒九就瑉玉三采其餘¶
如王之事繅斿皆就玉瑱玉笄(瑉本又作珉亡貧反瑱/吐練反侯當爲公字之)¶
(誤也三采朱白蒼也其餘謂延紐皆元覆朱裏與王同/也出此則異繅斿皆就皆三采也毎繅九成則九旒也)¶
(公之冕用玉百六十二玉瑱塞耳者故書珉作璑鄭司/農云繅當爲藻繅古字也藻今字也同音璑惡玉名)¶
(璑音無有疏曰諸公云繅九就又云繅斿皆就文與上/言繅十  二就皆五采玉十有二繅玉别文則繅有差)¶
(降玉無差降此諸公繅玉同則唯有一冕而已故鄭注/一冕爲九旒旒各九玉據冕九旒不别計鷩冕已下以)¶
(其一冕而冠五服也已下侯伯子男亦皆一冕冠數服/也王不言玉瑱於此言之者王與諸侯互見爲義是以)¶
<pb:KR2m0009_WYG_111-13a>¶
(王言元冕朱裏延紐及朱紘明諸侯亦有之諸公言玉/瑱明王亦有之是其互有也又曰知三采朱白蒼者聘)¶
(禮記公侯伯繅藉三采朱白蒼故知也云出此則異者/異謂天子朱紘諸侯當青紐紘之等不得與王同也)¶
王之皮弁㑹五采玉璂象抵玉笄(鄭司農云㑹謂以五/采束髪元謂㑹縫中)¶
(也璂讀如綦綦結也皮弁之縫中每貫結五采玉十二/以爲飾謂之綦詩云㑹弁如星又曰其弁伊綦抵下抵)¶
(也以象骨爲之同疏曰㑹取㑹聚之義故爲縫中天子/以十二爲節約  冕旒也弁之縫中飾之以玉皪皪而)¶
(處状如星故曰㑹弁如星云抵下抵/也者謂爲弁内頂上以象骨爲抵)諸侯及孤卿大夫¶
之冕韋弁皮弁各以其等爲之而掌其禁令(各以其等/繅斿玉璂)¶
(如其命數也冕則侯伯繅七就用玉九十八子男繅五/就用玉五十繅玉皆三采孤繅四就用玉三十二三命)¶
<pb:KR2m0009_WYG_111-13b>¶
(之卿繅三就用玉十八再命之大夫藻再就用玉八藻/玉皆朱緑韋弁皮弁則侯伯璂飾七子男璂飾五玉亦)¶
(三采孤則璂飾四三命之卿璂飾三再命之大夫璂飾/二玉亦二采一命之大夫冕而無旒士變爲爵弁其韋)¶
(弁皮弁之㑹無結飾禁令者不得相僣踰也飾疏曰云/一命之大夫冕而無旒者凡冕旒所以爲文  一命若)¶
(有則止一旒一玉而已非華美爵弁之制如冕而無旒/則一命之冕與爵弁不殊得謂之冕者蓋弁則前後平)¶
(冕則前低/一寸餘)¶
　　陳氏曰司服之服六而弁師之冕五者大裘衮衣¶
　　同冕猶后首服同副也¶
　　又曰弁師王之五冕皆朱紘禮記天子爲藉冕而¶
<pb:KR2m0009_WYG_111-14a>¶
　　朱紘諸侯爲藉冕而青紘士冠禮緇衣冠青組纓¶
　　皮弁笄爵弁笄緇組紘纁邊蓋朱者正陽之色天¶
　　子以爲紘青者少陽之色諸侯以爲紘緇者隂之¶
　　色而士以爲紘卿大夫冕弁之紘無所經見禮器¶
　　曰管仲鏤簋朱紘君子以爲濫鄭氏謂大夫士當¶
　　緇組紘纁邊理或然也一組繋於左笄遶頤而上¶
　　屬於右笄垂餘以爲飾謂之二紘又曰冕約之以¶
　　武設之以紐貫之以笄固之以紘¶
<pb:KR2m0009_WYG_111-14b>¶
　　又曰瑱以充耳紞以垂瑱周官弁師王之五冕皆¶
　　玉瑱詩於衛夫人言玉之瑱也於衛武公言充耳¶
　　琇瑩於衛之臣子言褎如充耳齊詩言充耳以素¶
　　以青以黄尚之以瓊華瓊瑩瓊英則瑱不特施於¶
　　男子也婦人亦有之不特施於冕也弁亦有之故¶
　　詩言充耳琇瑩繼之以㑹弁如星䘮禮士無冕而¶
　　瑱用白纊則弁亦有之可知也士瑱用白纊即詩¶
　　所謂充耳以素者也人君用黈纊即詩所謂充耳¶
<pb:KR2m0009_WYG_111-15a>¶
　　以黄者也毛氏以充耳以素爲士之服充耳以青¶
　　爲卿大夫之服充耳以黄爲人君之服其説是也¶
　　春秋傳曰縳之如一瑱則縳纊以爲瑱自古然也¶
　　其制蓋皆元紞以垂之瓊玉以承之承之詩所謂¶
　　尚之也檀弓小祥用角瑱楚語曰巴浦之犀犛兕¶
　　象其可盡乎則古者之瑱亦以象與角爲之又曰¶
　　周官追師掌王后之首服爲副編次追衡笄左傳¶
　　曰衡紞紘綖昭其度也鄭司農曰衡維持冠者鄭¶
<pb:KR2m0009_WYG_111-15b>¶
　　康成曰王后之衡笄皆玉爲之惟祭服有衡垂於¶
　　副之兩旁當耳其下以紞垂瑱孔頴達曰婦人首¶
　　服有衡則男子首服亦然王后之衡以玉諸侯以¶
　　下未聞然則左傳言衡則繼以紞弁師士冠禮言¶
　　笄則繼以紘¶
　　朱子曰禮家載祀先王服衮冕祀先公服鷩冕諸¶
　　侯之服蓋雖上祀先公以天子之禮然不敢以天¶
　　子之服臨其先公但鷩冕旒玉與諸侯不同天子¶
<pb:KR2m0009_WYG_111-16a>¶
　　之旒十二玉蓋雖與諸侯同是九旒但天子九旒¶
　　十二玉諸侯九旒九玉耳¶
　　楊氏曰愚按六服而冕注説恐未安當從陳氏大¶
　　裘衮衣同冕之說蓋祀天祀先王皆十二旒旒十¶
　　二玉祀先公鷩冕則九旒旒十二玉祀四望山川¶
　　毳冕則七旒旒十二玉禮有輕重則繅旒有隆殺¶
　　惟祀天祀先王皆致其隆不容有所輕重也¶
　　按先儒疑服有六而冕止於五遂謂大裘衮衣二¶
<pb:KR2m0009_WYG_111-16b>¶
　　服而同冕然按郊特牲祭之日王被衮以象天玉¶
　　藻天子龍卷以祭家語曰郊之日天子大裘以黼¶
　　之被裘象天既至泰壇王脫裘矣服衮以臨燔柴¶
　　戴冕璪十有二旒則天數也陳祥道以爲王之祀¶
　　天内服大裘外被龍衮龍衮所以襲大裘也然則¶
　　祭天之服亦龍衮特内襲大裘而宗廟之祭則龍¶
　　衮内無裘故以大裘而冕在衮冕之前非謂衮冕¶
　　之上復有大裘之服也蓋大裘衮衣不可分而爲¶
<pb:KR2m0009_WYG_111-17a>¶
　　二服而服與冕皆五未嘗有六服矣禮家又謂大¶
　　裘之冕無旒如此則是以大裘爲一服無旒者爲¶
　　一冕是有六服亦有六冕然冕之無旒者乃一命¶
　　之服蓋子男之國爲大夫者服之其秩至卑以天¶
　　子祀天之冕而下同於子男之大夫可乎其義不¶
　　通矣¶
天子玉藻十有二旒前後邃延龍卷以祭(祭先王之服/雜采曰藻天)¶
(子以五采藻爲旒旒十有二前後邃延者言皆出冕前/後而垂也天子齊肩延冕上覆也元表纁裏龍卷畫龍)¶
<pb:KR2m0009_WYG_111-17b>¶
(於衣或作衮藻疏曰藻謂雜采之絲繩以貫於玉以玉/飾藻故云玉  前後各十二旒垂而深邃延卷謂卷曲)¶
(畫此龍形云天子齊肩者以天子之旒十二就每一就/以玉就間相去一寸則旒長尺二寸故垂而齊肩言天)¶
(子齊肩則諸侯以下各有差降則九玉者九寸七玉者/七寸以下各依旒數垂而長短爲差旒垂五采玉依飾)¶
(射侯之次從上而下初以朱次白次蒼次黄次元五采/玉既貫遍周而復始其三采者先朱次白次蒼二色者)¶
(先朱後綠皇氏沈氏並爲此説今依用焉後至漢明帝/時用曹褒之説皆用白旒珠與古異也云延冕覆者用)¶
(三十升之布染之爲元覆於冕上出而前後冕謂以板/爲之以延覆上故云延冕上覆也但延之與板相着爲)¶
(一延覆在上/故云延冕也)元端而朝日於東門之外聽朔於南門之¶
外(端當爲冕元衣而冕冕服之下朝日春分之時也東/門南門謂國門也天子廟及路寝皆如明堂在國之)¶
<pb:KR2m0009_WYG_111-18a>¶
(陽每月就其室之堂而聽朔焉卒事反宿路寝亦如之/閏月聽其朔於明堂門中還處寝門終月凡聽朔必以)¶
(特牲告其帝及神配以文王武王於疏曰案下諸侯皮/弁聽朔朝服視朝是視朝之服卑  聽朔聽朔大視朝)¶
(小故知端當爲冕元冕祭小祀日月爲中祀而用之者/以天神尚質魯語云大采朝日故於日韋昭注大采謂)¶
(元冕也春分日/於其日朝之)皮弁以日視朝遂以食日中而餕卒食¶
元端而居(天子服元端燕居也而疏曰遂以食者既著/皮弁視朝遂以皮弁  朝食所以敬養身體)¶
(故著朝服至日中之時還著皮弁而餕朝之餘食之沙/隨程氏曰先儒相傳謂前旒蔽明黈纊塞聡亦習  誤)¶
(此獨祭祀之衮冕爲然欲其專精神以/享也君視朝則皮弁服何旒纊之有哉)諸侯元端以祭¶
(祭先君也端亦當爲冕諸侯/祭宗廟之服唯魯與天子同)裨冕以朝(朝天子也裨冕/公衮侯伯鷩子)¶
<pb:KR2m0009_WYG_111-18b>¶
(男毳/也)皮弁以聽朔於太廟(皮弁下/天子也)朝服以日視朝於内¶
朝(朝服冠元端素裳也此内朝路寝/門外之正朝也天子諸侯皆三朝)朝辨色始入(羣臣/也入)¶
(入應門也辨/猶正也别也)君日出而視之退適路寢聽政使人視大¶
夫大夫退然後適小寢釋服(小寝燕寝也/釋服釋元端)又朝服以食¶
特牲三俎祭胏(食必復朝服所以敬/養身也三俎豕魚腊)夕深衣祭牢肉(祭/牢)¶
(肉異於始殺也天子言日中諸侯言夕天子言餕諸侯/言牢肉互相挾  正義曰元端賤於皮弁下文皮弁聽)¶
(朔於太廟不應元端以祭先君故知此端亦當爲冕覲/禮云侯氏裨冕鄭注裨之爲言埤也天子六服大裘爲)¶
(上其餘爲裨故總云裨冕王制云周人元衣而養老注/云元衣素裳天子之燕服爲諸侯朝服彼注云元衣則)¶
<pb:KR2m0009_WYG_111-19a>¶
(此元端也若素爲裳則/是朝服此皆爲元端)¶
周禮司服其齋服有元端素端(注見/前)内則曰子事父母¶
冠緌纓端韠紳(端元端/士服也)玉藻天子元端而朝日於東門¶
之外(端當/爲冕)卒食元端而居諸侯元端以祭(端亦當/爲冕)朝元¶
端夕深衣(謂大夫/士也)無君者不二采(大夫去位宜/服元端素衣)小記除¶
殤之喪者其祭也必元(冠元端黄裳而祭不朝服未/純吉也於成人爲釋禫之服)樂¶
記魏文侯問於子夏曰吾端冕而聽古樂則惟恐卧(端/元)¶
(衣/也)雜記曰端縗䘮車皆無等(䘮者衣縗及所乘之車貴/賤同衣縗言端者元端吉)¶
<pb:KR2m0009_WYG_111-19b>¶
(時常服䘮之/衣縗當如之)子羔之襲素端一公襲卷衣一元端一儀¶
禮士冠緇布冠元端元裳黄裳雜裳可也緇帶爵韠(此/暮)¶
(夕於朝之服元端則朝服之衣易其/裳耳上士元裳中士黄裳下士雜裳)賔如主人服贊者¶
元端從之冠者既冠乃易服服元冠元端爵韠見於君¶
見於鄉大夫鄉先生(見服不朝服/者非朝士也)特牲饋食禮主人冠¶
元端論語公西華曰宗廟之事如㑹同端章甫願爲小¶
相焉荀卿曰端衣元裳絻而乘路志不在於食葷大戴¶
禮曰武王端冕而受丹書左氏劉定公曰吾端委以治¶
<pb:KR2m0009_WYG_111-20a>¶
民臨諸侯禹之力也晏平仲端委以立於虎門晉語董¶
安于曰臣端委以隨宰人周語曰晉侯端委以入武宫¶
(韋昭曰此士服也諸侯之/子未受爵命服士服也)榖梁曰免牲者爲之緇衣纁¶
裳有司元端奉迎至於南郊(襄三十/一年)吳夷狄之國也被¶
髪文身欲因魯而請冠端而襲(襲衣冠/端元端)鄭氏釋士冠禮¶
謂爵弁純衣絲衣也餘衣皆用布惟冕與爵弁用絲耳¶
賈公彦曰此據朝服皮弁服元端服及深衣長衣之等¶
皆布爲之是以雜記云朝服十五升布元端亦朝服之¶
<pb:KR2m0009_WYG_111-20b>¶
𩔖皮弁亦是天子朝服深衣或名麻衣故知用布也¶
　　陳氏禮書曰司服言及諸侯孤卿大夫士之服而¶
　　繼之以其齋服有元端素端則元端素端非特士¶
　　之齋服而已鄭氏曰端者取其正也士之衣袂皆¶
　　二尺二寸而屬幅是廣袤等也其袪尺二寸大夫¶
　　以上侈之侈之者蓋半而益一則其袂三尺三寸¶
　　袪尺八寸然謂之端則衣袂與袪廣袤等矣無大¶
　　夫士之辨也果士之祛殺於袂尺非端也大夫之¶
<pb:KR2m0009_WYG_111-21a>¶
　　袪侈以半而益一亦非端也深衣之袪圜長衣之¶
　　袪長弔祭及餘衣之袪侈(司服凡弔事弁絰服雜/記凡弁絰服其縗侈少)¶
　　(牢主婦衣宵衣侈袂儒行曰孔/子衣逢掖之衣荀卿曰其衣逢)則元端之袂端可¶
　　知矣古者端衣或施之於冕或施之於冠大戴記¶
　　曰武王端冕而受丹書樂記曰魏文侯端冕而聽¶
　　古樂荀卿曰端衣元裳絻而乘路此施於冕者也¶
　　冠禮冠者元端緇布冠既冠易服服元冠元端特¶
　　牲禮主人冠端元内則子事父母冠緌纓端韠紳¶
<pb:KR2m0009_WYG_111-21b>¶
　　劉定公曰吾端委以治民董安于曰臣端委以隨¶
　　宰人公西華曰宗廟之事如㑹同端章甫以至晉¶
　　侯端委以入武宫晏平仲端委以立於虎門此施¶
　　之於冠者也蓋元端齋服也諸侯與士以爲祭服¶
　　玉藻元端以祭特牲冠端元是也大夫士以爲私¶
　　朝之服玉藻朝元端是也天子至士亦以爲燕服¶
　　玉藻天子卒食元端而居内則事父母端韠是也¶
　　然則端衣所用固不一矣記曰齋之元也以隂幽¶
<pb:KR2m0009_WYG_111-22a>¶
　　思也故祭之冕服皆元齋之端衣亦元若夫朝服¶
　　天子以素諸侯以緇未聞以元端也儀禮大夫祭¶
　　以朝服士祭以元端冠禮主人朝服既冠冠者服¶
　　元端雜記公襲朝服一元端一襚禮自西階受朝¶
　　服自堂受元端則朝元端異矣元端皆元裳或黄¶
　　裳雜裳可也(鄭氏曰上士元裳中士黄裳下士雜/裳前元後黄荀卿曰端衣元裳絻而)¶
　　(乘路志不在於食葷蓋齋則/衣裳皆元非齋則裳不必元)未聞以素裳也鄭氏¶
　　釋儀禮謂云端即朝服之衣易其裳耳釋玉藻曰¶
<pb:KR2m0009_WYG_111-22b>¶
　　朝服冠元端素裳此説無據服元端者冠則緇布¶
　　冠齋則元冠特天子齋用冕燕則元冠而已然齋¶
　　或用素端則其冠不元矣鄭氏曰素端爲禮荒有¶
　　所禱請是也¶
　　又曰元端齋服也天子以爲燕服士以爲祭服大¶
　　夫士以爲私朝之服或以事親或以擯相或既冠¶
　　則服之以見鄉大夫鄉先生凡書傳所謂委貌者¶
　　即此元端委貌也如晉侯端委以入武宫劉定公¶
<pb:KR2m0009_WYG_111-23a>¶
　　曰吾端委以治民臨諸侯晏平仲端委以立於虎¶
　　門之外是也則元端之所用爲尤多矣¶
　　朱子曰不學雜服不能安禮鄭注謂以服爲皮弁¶
　　冕服其説恐是蓋古人服各有等降若理㑹得雜¶
　　裳則於禮亦是思過半矣且如冕服是天子祭服¶
　　皮弁是天子朝服諸侯助祭於天子則服冕服自¶
　　祭於其廟則服元冕大夫助祭於諸侯則服元冕¶
　　自祭於其廟則服皮弁又如天子常服則服皮弁¶
<pb:KR2m0009_WYG_111-23b>¶
　　朔旦則服元冕無旒之冕也諸侯常朝則服朝服¶
　　(元衣/素裳)朔旦則服皮弁大夫私朝亦用元端夕深衣¶
　　士則元端以祭上士元裳中士黄裳下士雜裳(前/後)¶
　　(元/黄)庻人深衣¶
古者深衣蓋有制度以應規矩繩權衡(聖人制事/必有法度)短毋¶
見膚(衣取/蔽也)長毋被土(爲汚/辱也)續袵鉤邊(續猶屬也袵在裳/旁者也屬連之不)¶
(殊裳前後鉤邊若今/曲裾也續或爲裕)要縫半下(三分要中減一以益下/下宜寬也要或爲優)¶
袼之髙下可以運肘(肘不能出入袼衣/袂當掖之縫也)袂之長短反詘¶
<pb:KR2m0009_WYG_111-24a>¶
之及肘(袂屬幅於衣詘而至肘當臂中爲節臂骨上/下各尺二寸則袂肘以前尺二寸肘或爲腕)帶¶
下毋厭髀上毋厭脅當無骨者(當骨緩急/難爲中也)制十有二幅¶
以應十有二月(裳六幅幅分之/以爲上下之殺)袂圜以應規(謂胡下也/圜音圓下)¶
(垂曰/胡)曲袷如矩以應方(袷交領也古者方領如今小兒/衣領  司馬公曰方領如孔所)¶
(言似三代以前人反如今服上領衣但方裁之耳案上/領衣本出胡服須用結紐乃可服不知古人有此否也)¶
(鄭註周禮袷状如著横銜之繣潔於項顔師古註漢書/繣者結礙也潔繞也蓋爲結紐而繞項也然則古亦有)¶
(結紐也繣音獲潔音結漢時小兒衣服既不可見而後/漢馬援傳朱勃衣方領能矩歩註引前書音義曰頸下)¶
(施衿領正方學者之服也如此則自於頸下别施一衿/映所交領使之方正今朝服有方心曲領以白羅爲之)¶
<pb:KR2m0009_WYG_111-24b>¶
(方二寸許綴於圜領之上以繋於頸後結之或者袷之/遺象歟又今小兒疊方幅係於頸下謂之涎衣與鄭說)¶
(頗相符然事當闕疑未可決從也後漢儒林傳曰服方/領習矩歩者委蛇乎其中註方領直領也春秋傳叔向)¶
(曰衣有襘杜曰襘領㑹也工外反曲禮曰視不上於袷/鄭曰袷交領也然則領之交㑹處自方即謂袷疑更無)¶
(他物今且從/之以從簡易)負繩及踝以應直(繩謂裻與後幅相當之/縫也踝跟也  正義曰)¶
(衣之背縫及裳之背縫上下相當如/繩之正直故云負繩非謂實負繩也)下齊如權衡以應¶
平(齊/緝)故規者行舉手以爲容(行舉手/謂揖遜)負繩抱方者以直¶
其正方其義也故易曰坤六二之動直以方也下齊如¶
權衡者以安志而平心也(心平志安行乃正或低/或昂則心有異志者歟)五法¶
<pb:KR2m0009_WYG_111-25a>¶
已施故聖人服之(言非法/不服也)故規矩取其無私繩取其直¶
權衡取其平故先王貴之故可以爲文可以爲武可以¶
擯相可以治軍旅完且弗費善衣之次也(完且弗費言/可善衣而易)¶
(有也深衣用十五升布鍜濯灰治純之以采善衣朝祭/之服也自士以上深衣爲之次庻人吉服深衣而已)¶
(正義曰可善衣而易有也謂其完牢乃可於善事衣著/故庻人服之以完牢故也而易有者以白布爲之不須)¶
(黼黻錦繡之屬云自士以上深衣爲之次者案玉藻諸/侯夕深衣祭牢肉及大夫士朝元端夕深衣是深衣爲)¶
(朝服之次也諸侯之下自深衣以後其别/更無所謂餘服故知是爲庻人之吉服也)具父母大父¶
母衣純以繢具父母衣純以青如孤子衣純以素(尊者/存以)¶
<pb:KR2m0009_WYG_111-25b>¶
(多飾爲孝繢畫文也/三十以下無父稱孤)純袂緣純邊廣各寸半(純謂緣之/也緣袂謂)¶
(其口緣裼也緣邊衣裳之側廣各寸/半則表裏共三寸矣唯袷廣二寸)¶
　　陸氏曰名曰深衣者謂連衣裳而純之以采也有¶
　　表則謂之中衣以素純則曰長衣正義曰長衣中¶
　　衣及深衣其制度同玉藻云長中繼揜尺若深衣¶
　　則緣而已諸侯大夫爲夕服庻人吉服皆著之在¶
　　表也其中衣則在朝服祭服䘮祭之下餘服則上¶
　　衣下不相連此深衣衣裳相連被體深邃故謂之¶
<pb:KR2m0009_WYG_111-26a>¶
　　深衣¶
　　藍田吕氏曰深衣之用上下不嫌同名吉凶不嫌¶
　　同制男女不嫌同服諸侯朝朝服夕深衣大夫士¶
　　朝元端夕深衣庻人衣吉服深衣而已此上下之¶
　　同也有虞氏深衣而養老諸侯大夫夕皆深衣將¶
　　軍文子除䘮而受越人弔練冠深衣親迎女在塗¶
　　壻之父母死深衣縞總以趨䘮此吉凶男女之同¶
　　也蓋深衣者簡便之服雖不經見推其義𩔖則非¶
<pb:KR2m0009_WYG_111-26b>¶
　　朝祭皆可服之故曰可以爲文可以爲武可以擯¶
　　相可以治軍旅也¶
　　按三代時衣服之制其可考見者雖不一然除冕¶
　　服之外惟元端深衣二者其用最廣元端則自天¶
　　子至士皆可服之深衣則自天子至庻人皆可服¶
　　之蓋元端者國家之命服也深衣者聖賢之法服¶
　　也然元端雖曰命服而本無等級非若冕弁之服¶
　　上下截然者之比故天子服之而不卑士服之而¶
<pb:KR2m0009_WYG_111-27a>¶
　　不爲僭至於深衣則裁製縫袵動合禮法故賤者¶
　　可服貴者亦可服朝廷可服燕私亦可服天子服¶
　　之以養老諸侯服之以祭膳卿大夫士服之以夕¶
　　視私朝庻人服之以賔祭蓋亦未嘗有等級也古¶
　　人衣服之制不復存獨深衣則戴記言之甚備然¶
　　其制雖具存而後世茍有服之者非以詭異貽譏¶
　　則以儒緩取哂雖康節大賢亦有今人不敢服古¶
　　衣之説司馬温公必居獨樂園而後服之吕滎陽¶
<pb:KR2m0009_WYG_111-27b>¶
　　朱文公必休致而後服之然則三君子當居官涖¶
　　職見用於世之時亦不敢服此以取駭於俗觀也¶
　　蓋例以物外髙人之野服視之矣可勝嘅哉¶
　　右衣冠之制¶
有虞氏服韍夏后氏山殷火周龍章(韍或作黻音弗韍/冕服之韠也舜始)¶
(作之以尊祭服禹湯至周增以畫文後王彌飾也山取/其仁可仰火取其明龍取其變化天子備焉諸侯火而)¶
(下卿大夫山士韎韋而已韎莫拜反此疏曰士冠禮士/韎韐是士無飾推此即尊者飾多有  四等天子至士)¶
(亦爲四等故知卿大夫加/山諸侯加火天子加龍)韠君朱大夫素士爵韋(韠音/必)¶
<pb:KR2m0009_WYG_111-28a>¶
(此元端服之韠也韠之言蔽也凡韠以韋爲之必象裳/色則天子諸侯元端朱裳大夫素裳唯士元裳黄裳雜)¶
(裳也皮弁服皆素鞸裳疏曰知此元端服之韠也者案/士冠禮元端元裳黄  雜裳爵韠謂士元端之韠此云)¶
(爵韋故知元端之韠也云皮弁服皆素韠者案士冠禮/皮弁服素韠云皆者君與大夫士皮弁皆然故云皆也)¶
圜殺直(目韠制圜音圓也疏曰經云圜則下文大夫前/方後挫角則圜  經云殺則下文公侯前後方)¶
(則殺也經云直則下文/天子直是目韠制也)天子直(四角直/無圜殺)公侯前後方(殺/四)¶
(角使之方變於天子也所殺者去上下各五寸上疏曰/云所殺者去上下各五寸者案雜記云韠㑹去  五寸)¶
(是上去五寸又云紕以爵韋六/寸不至下五寸是去下五寸)大夫前方後挫角(圓其/上角)¶
(變於君也韠以下爲前/以上爲後  挫作卧反)士前後正(士賤與君同不嫌也/正直方之間語也天)¶
<pb:KR2m0009_WYG_111-28b>¶
(子之士則直諸侯之士則方之疏曰正謂不袤也直而/不袤謂之正方而不袤亦謂  正故云正直方之間語)¶
(也/)韠下廣二尺上廣一尺長三尺其頸五寸肩革帶博¶
二寸(頸五寸亦謂廣也頸中央肩兩角皆上接革帶以/繋之肩革帶廣同凡佩繋於革帶  玉藻  雜記)¶
(韠長三尺下廣二尺上廣一尺㑹去上五寸紕以爵韋/六寸不至下五寸純以素紃以五采注曰㑹謂領上縫)¶
(也領之所用蓋與紕同在旁曰紕在下曰純素生帛也/紕六寸者中執之表裏各三寸也純紕所不至者五寸)¶
(與㑹去上同紃施諸縫中若今時縧也疏曰韠長三尺/與紳齊也下廣上狹象天地數也㑹謂韠之領縫也此)¶
(縫去韠上畔廣五寸紕以爵韋六寸者謂㑹縫之下兩/旁縫以爵韋濶六寸倒攝之兩廂各三寸也不至下五)¶
(寸者謂紕韠之兩邊不至韠之下畔濶五寸純以素者/素謂生帛謂紕所不至之處横純之以生帛此帛上下)¶
<pb:KR2m0009_WYG_111-29a>¶
(亦濶五寸紃絛者謂五/采之絛置於諸縫之中)一命緼韍幽衡再命赤韍幽衡¶
三命赤韍葱衡(此元冕爵弁服之韠尊祭服異其名耳/韍之言亦蔽也緼赤黄之間色所謂韎)¶
(也衡注見後佩玉條周禮公侯伯之卿三命其大夫再/命其士一命子男之卿再命其大夫一命其士不命)¶
(疏曰以上經云君朱大夫素士爵韋是元端服之韠故/云此元冕爵弁服之韠言異於上也此據有孤之國以)¶
(卿大夫雖三命再命皆着元冕若無孤之國則三命再/命之卿大夫皆着絺冕不得爲元冕也爵弁則士所服)¶
(云一命緼韍者一命公侯伯之上士冠爵弁韎韐此緼/韍則當彼韎韐毛詩云韎韐茅蒐茅蒐則蒨草也以蒨)¶
(染之其色淺赤則/緼爲赤黄之間色)¶
　　陳氏禮書曰韠之作也在衣之先其服也在衣之¶
<pb:KR2m0009_WYG_111-29b>¶
　　後其色則視裳而已禮記言君朱大夫素士爵韋¶
　　者祭服之韠也蓋君祭以冕服冕服元衣纁裳故¶
　　朱韠大夫祭以朝服緇衣素裳故素韠士祭以元¶
　　端元裳黄裳雜裳可也故爵韠周官典命公侯伯¶
　　之士一命而士之助祭以爵弁(弁而祭/於公)爵弁纁裳¶
　　故緼韍(緼赤黄/之間色)所謂一命緼韍是也公侯伯之卿¶
　　三命大夫再命而卿大夫助祭聘王以元冕(司服/孤之)¶
　　(服自希冕而下鄭氏以爲卿大夫之服自元冕而/下鄭氏以爲助祭聘王之服蓋孤希冕祭於公弁)¶
<pb:KR2m0009_WYG_111-30a>¶
　　(而祭於已卿大夫元冕/祭於公冠而祭於已)元冕纁裳故赤韍所謂再¶
　　命三命赤韍是也韠之爲物以其茀前則曰韍以¶
　　其一巾足矣故曰韠以色則曰緼以緼質則曰韎¶
　　韐(古人謂舊爲茅蒐/讀茅蒐爲韎韐)考之士冠禮於皮弁元端皆¶
　　言韠特於爵弁言韎韐詩於素韠於朱芾赤芾乃¶
　　言芾是韠者芾之通稱而芾與韎韐異於名所以¶
　　尊祭服也君韠雖以朱而諸侯朝王亦赤芾在股¶
　　赤芾金舄是也士雖以爵凡君子之齋服皆爵韠¶
<pb:KR2m0009_WYG_111-30b>¶
　　記曰齋則綪結佩而爵韠是也采芑言方叔之将¶
　　兵韍亦以朱瞻彼洛矣言作六師而韍以韎韐者¶
　　蓋兵事韋弁服纁裳故貴者以朱芾卑者以韎韐¶
　　韎韐即所謂緼韍長三尺所以象三才頸五寸所¶
　　以象五行下廣二尺象地也上廣一尺象天也㑹¶
　　去上五寸紕以爵韋六寸不至下五寸純以素紃¶
　　以五采㑹猶書所謂作㑹也紕裨其上與旁也純¶
　　緣其下也去㑹與純各五寸則其中餘二尺也紕¶
<pb:KR2m0009_WYG_111-31a>¶
　　六寸則表裏各三寸也天子之韠直其㑹龍火與¶
　　山諸侯前後方其㑹火以下大夫前方挫角其㑹¶
　　山而已鄭氏謂山取其仁火取其明龍取其變天¶
　　子備焉諸侯火而下卿大夫山士韍韋以禮推之¶
　　周人多以近世之禮待貴者逺世之禮待卑者則¶
　　鄭氏之說是也(周以虞庠爲小學以夏序商學爲/太學以成人棺槨䘮長殤以夏之)¶
　　(堲周葬中殤以虞氏之瓦棺葬/無服之殤皆待卑者以質畧也)自頸肩而下則其¶
　　身也鄭氏以其身之五寸爲領而㑹爲領縫是肩¶
<pb:KR2m0009_WYG_111-31b>¶
　　在領上矣衣之上韋猶尊上元酒俎上生魚也鄭¶
　　氏謂衣之上韠者執事以蔽裳爲敬與不忘其本¶
　　之說戾矣古者䘮服用韠無所經見詩曰庻見素¶
　　韠是祥祭有韠也劉熙曰韠以蔽前婦人蔽膝亦¶
　　如之唐志婦人蔽膝皆如其夫是婦人有韠也荀¶
　　子曰共艾畢說者曰蒼白之韋是罪人有韠也及¶
　　戰國連兵韍非兵飾去之明帝復制韍天子赤皮¶
　　蔽膝魏晉以來用絳紗爲之故字或作紱(徐廣車/儀制云)¶
<pb:KR2m0009_WYG_111-32a>¶
　　楊氏曰愚按儀禮士皮弁素韠朝服緇韠元端爵¶
　　韠爵弁韎韐士冠筮於廟門主人朝服緇帶素韠¶
　　又云冠禮三加爵弁韎韐鄭注云韎韐緼韍也士¶
　　緼韍而幽衡合韋爲之士染以茅蒐因以名焉今¶
　　齊人名蒨爲韎韐韍之制似韠又按周官典命一¶
　　命緼韍蓋公侯伯之士一命而士之助祭以爵弁¶
　　纁裳故緼韍緼赤黄之間色也左氏傳衮冕黻珽¶
　　疏曰黻韠制同而名異鄭元詩箋云芾太古蔽膝¶
<pb:KR2m0009_WYG_111-32b>¶
　　之象也冕服謂之芾其他服謂之韠¶
　　右韠¶
天子素帶朱裏終辟(謂大/帯也)而素帶終辟大夫素帶辟垂¶
士練帶率下辟(辟依注爲禆婢支反率音律素而素帶終/辟謂諸侯也諸侯不朱裏合  爲之下天)¶
(子也大夫亦如之率繂也士以下皆□不合而繂積如/今作□頭爲之也辟讀如禆冕之裨冕之裨謂以繪采)¶
(飾其側人君充之大夫裨其紐及末士裨其末而已爲/懆七曹反  疏曰天子素帶朱裏者以素爲帶用朱)¶
(裏終辟辟而禆也終竟帶身在要及垂皆裨故云終辟/諸侯以素爲帶不以朱爲裏亦用朱綠終辟大夫亦素)¶
(爲帶不終裨但以元華裨其身之兩旁及屈垂者士練/帶率下辟者士用熟帛練爲帶其帶用單帛兩邊繂而)¶
<pb:KR2m0009_WYG_111-33a>¶
(已繂謂緶緝也下裨者但士帶垂者必反屈嚮上反/垂而下大夫則總皆裨之士則用緇唯裨嚮下垂者)并¶
紐約用組三寸長齊於帶紳長制士三尺有司二尺有¶
五寸子游曰三分帶下紳居二焉紳韠結三齊(三寸謂/約帶紐)¶
(組之廣也長齊於帶與紳齊也紳帶之垂者也言其屈/而重也論語曰子張書諸紳有司府史之屬也三分帶)¶
(下而長三尺則帶高於紳也結約餘也帶疏曰記者引/子游之言以證紳之長短人長八尺大  之下四尺五)¶
(寸分爲三分紳居二/分焉紳長三尺也)革帶博二寸(玉藻見革帶博二寸/其說  上文韠制)¶
大夫大帶四寸雜帶君朱綠大夫元華士緇辟二寸再¶
繚四寸凡帶有率無箴功(雜猶飾也卽上裨也君裨帶/上以朱下以綠終之大夫裨)¶
<pb:KR2m0009_WYG_111-33b>¶
(垂外以元内以華華黄色也士裨垂之下外内皆以緇/是爲緇帶大夫以上以素皆廣四寸士以練廣二寸再)¶
(繚之凡帶有司之帶也亦繂之如士帶矣無箴功則不/裨之士雖繂帶裨亦用箴功  楊氏曰禮士練帶率下)¶
(辟士冠主人朝服緇帶冠者爵皮弁緇布/冠皆緇帶則士帶皆練而皆飾以緇也)¶
　　陳氏禮書曰古者革帶大帶皆謂之鞶内則所謂¶
　　男鞶革帶也春秋傳所謂鞶厲大帶也易言鞶帶¶
　　揚子言鞶帨以至許愼服䖍杜預之徒皆以鞶爲¶
　　帶特鄭氏以男鞶革爲盛帨之囊誤也詩言垂帶¶
　　而厲毛萇杜預之徒皆以厲爲帶之垂者特鄭氏¶
<pb:KR2m0009_WYG_111-34a>¶
　　以而厲爲如裂亦誤也辟猶冠裳之辟積也率縫¶
　　合之也天子諸侯大帶終辟則竟帶之身辟之大¶
　　夫辟其垂士辟其下而已雜飾也飾帶君朱綠大¶
　　夫元華士緇故儀禮士冠主人朝服緇帶冠者爵¶
　　弁皮弁緇布冠皆緇帶則士帶練而飾以緇也士¶
　　辟下二寸則所辟其下端二寸也再繚四寸則結¶
　　處再繚屈之四寸也天子至士帶皆合帛爲之或¶
　　以素或以練或終辟或辟垂或辟下其飾或朱綠¶
<pb:KR2m0009_WYG_111-34b>¶
　　或元華蓋素得於自然練成於人功終辟則所積¶
　　者備辟垂辟下則所積者少朱者正陽之色綠者¶
　　少陽之雜(禮器冕朱綠藻雜記公襲朱綠帶/聘禮問諸侯朱綠繅皆取陽色)元與¶
　　緇者隂之體華者文之成天子體陽而兼乎下故¶
　　朱裏而裨以朱綠諸侯雖體陽而不兼乎上故飾¶
　　以朱綠而不朱裏大夫體隂而有文故飾以元華¶
　　士則體隂而已故飾以緇然於大夫言帶廣四寸¶
　　則其上可知而士不必四寸也於士言紳三尺則¶
<pb:KR2m0009_WYG_111-35a>¶
　　其上可知而有司止於二尺五寸也凡帶有率無¶
　　箴功則帶繂而已無刺繡之功也以至并紐約紐¶
　　三寸再繚四寸紳韠結三齊皆天子至士所同也¶
　　夫所束長於飾則失之太拘所飾長於束則失之¶
　　太文紳韠結三齊(叔向曰衣有/㑹帶有結)然後爲稱則有司¶
　　之約韠蓋亦二尺五寸歟古者於物言華則五色¶
　　備矣(書云華/蟲華玉)於文稱凡則衆禮該矣鄭氏以華爲¶
　　黄以凡帶爲有司之帶以率爲士與有司之帶以¶
<pb:KR2m0009_WYG_111-35b>¶
　　辟爲裨以二寸爲士帶廣以至大夫以上用合帛¶
　　士以下裨而不合皆非經據之論也¶
　　又曰内則曰男鞶革莊子曰帶死牛之脅玉藻曰¶
　　革帶博二寸士喪禮韐帶用革笏揷於帶之右旁¶
　　然則革帶其博二寸其用以繫佩韍然後加以大¶
　　帶而佩繫於革帶笏搢於二帶之間矣晉語寺人¶
　　勃鞮曰乾時之役申孫之矢集於桓鈎鉤近於袪¶
　　而無怨言則革帶有鉤以拘之後世謂之鉤䚢(丑/列)¶
<pb:KR2m0009_WYG_111-36a>¶
　　(切/)阮諶云䚢螳螂相以相拘帶謂之鉤䚢唐以玉¶
　　爲鉤䚢與古異矣然革帶用於吉而已荀卿曰縉¶
　　紳而無鉤帶是也古者裼衣象裘色韠屨象裳色¶
　　而革帶與韠其用相因則革帶豈亦與韠同色歟¶
　　右帶¶
天子佩白玉而元組綬公侯佩山元玉而朱組綬大夫¶
佩水蒼玉而純組綬世子佩瑜玉而綦組綬士佩瓀玟¶
而緼組綬(玉有山元水蒼者視其文色所似也綬者所/以賁佩玉相承受者也純當爲緇古文緇字)¶
<pb:KR2m0009_WYG_111-36b>¶
(或作絲旁才綦文雜色也緼赤黄巾純讀爲緇佩其反/瑜羊朱反綦音其瓀而兖反玟武  反字又作□同緼)¶
(音温故疏曰玉色似山之元而雜有文似水之蒼而雜/有文  云文色所似但尊者玉色純公侯以下玉色漸)¶
(雜而世子及士唯論玉質不明玉色則玉色不定也瑜/是玉之美者故世子佩之瓀玫石次玉賤故士佩之)¶
一命緼韍幽衡再命赤韍幽衡三命赤韍葱衡(緼韍注/見上韍)¶
(條昭衡佩玉之衡也幽讀爲黝黒謂之黝青謂之葱三/韋  曰衡似磬而小孔穎達曰佩玉上繫於衡下垂)¶
(道穿以蠙珠前後下端垂以璜中央下端垂以衝牙禐/禐佩之衿也鄭氏謂凡佩繫於革帶則繫於革帶者)¶
(也璜璜肉倍好謂之璧半璧謂之璜大戴記曰下有雙/璜  居前後而牙衝之然後有宫角徵羽之音  衝牙)¶
(玉藻曰佩玉有衝牙鄭氏謂居中央以爲前後觸有琚/瑀說文曰琚佩玉名瑀玫石似玉也大戴記曰上  雙)¶
<pb:KR2m0009_WYG_111-37a>¶
(衡下有雙璜衝牙蠙珠以納其間琚瑀以雜之注曰玭/珠納於衡璜之間玭亦作蠙總曰玭珠而赤者曰琚白)¶
(者曰瑀左氏詩傳曰雜佩者珩璜瑀衝牙之𩔖則居中/央而璜瑀爲之也纂要曰琚瑀則在佩玉之中間禮記)¶
(曰行歩有環佩之聲又孔子佩象環衛南子環佩璆然/魯昭公賜仲環而佩之漢制縌綬之間得施之玉環鐍)¶
(蓋古者佩/玉則有環)¶
古之君子必佩玉(君子士/以上)右徵角左宫羽(玉聲所中也/徵角在右事)¶
(也民也可以勞宫羽/在左君也物也宜逸)趨以采齊(路門外之樂節至應門/謂之趨齊當作楚薺之)¶
(薺采薺/詩名)行以肆夏(登堂之/樂節)周還中規(反行也/宜圜)折還中矩¶
(曲行也/宜方)進則揖之退則揚之然後玉鏘鳴也(揖之謂小/俛見於前)¶
<pb:KR2m0009_WYG_111-37b>¶
(也揚之謂小仰見/於後也鏘聲貌)故君子在車則聞鸞和之聲行則鳴¶
佩玉是以非辟之心無自入也(鸞在衡和在/式自由也)君在不佩¶
玉左結佩右設佩(謂世子也出所處而君在焉則去徳/佩而設事佩辟徳而示卽事也結其)¶
(左者若於事有未能也/結者結其綬不使鳴焉)居則設佩(謂所處而/君不在焉)朝則結佩¶
(朝於君/亦結左)齊則綪結佩而爵韠(綪屈也結又屈之思神靈/不在事也爵韠者齋服元)¶
(端齊側皆反注/同綪側耕反)凡帶必有佩玉唯喪否(喪主於哀去飾/謂天子以至於)¶
(凡/士)佩玉有衝牙(居中央以/前後觸也)君子無故玉不去身君子於¶
玉比徳焉(故謂喪/與災眚)¶
<pb:KR2m0009_WYG_111-38a>¶
　　陳氏禮書曰古之君子必佩玉其制上有折衡下¶
　　有雙璜中有琚瑀下有衝牙貫之以組綬納之以¶
　　璸珠而其色有白蒼赤之辨其聲有角徵宫羽之¶
　　應其象有仁智禮樂忠信道徳之備(見禮記君子/比徳於玉)¶
　　此所以非僻之心無自入也¶
　　又曰禮紳縪結三齊特佩綬之長無所經見漢制¶
　　貴者縌長三尺二寸卑者縌長三尺古者之佩蓋¶
　　亦𩔖此(漢制曰縌者佩繸也謂/之縌以其貫玉相迎也)¶
<pb:KR2m0009_WYG_111-38b>¶
　　右佩¶
笏天子以球玉諸侯以象大夫以魚須文竹士竹本象¶
可也(球羙玉也文猶飾也大夫士飾竹以爲笏不敢與/君並用純物也  正義曰大夫以魚須文竹者文)¶
(飾也以鮫魚須飾竹而成文士以竹爲本質以/象牙飾其邊緣飾之可也言可者通許之辭)見於天¶
子與射無說笏入太廟說笏非禮也(言凡吉事無所說/笏也太廟之中唯)¶
(君當事/說笏也)小功不說笏當事免則說之(免悲哀哭痛之時/不在於記事也小)¶
(功輕不當事/可以搢笏也)既搢必盥雖有執於朝弗有盥矣(搢笏輙/盥爲必)¶
(執/事)凡有指畫於君前用笏造受命於君前則書於笏笏¶
<pb:KR2m0009_WYG_111-39a>¶
畢用也因飾焉(畢盡也疏曰謂事事盡用笏記之因/飾焉者因其記事所須以爲等級)笏¶
度二尺有六寸其中博三寸其殺六分而去一(殺猶杼/也天子)¶
(杼上終葵首大夫士又杼其下首廣二寸半終正義曰/天子杼上此云殺故知殺猶杼也云諸侯不  葵首者)¶
(以玉人云天子終葵首故知諸侯不也葵首椎頭也云/大夫士又杼其下者以經特明云其中博三寸明笏上)¶
(下二首不博三寸諸侯既南面之君同殺/其上大夫士北面之臣宜俱殺其下也)¶
天子搢珽方正於天下也(此亦笏也謂之珽珽然無所/屈也或謂之大圭長三尺杼)¶
(上終葵首終葵首者於杼上廣其首方如椎頭是/謂無所屈後則恒直相玉書曰珽玉六寸明自炤)諸侯¶
荼前詘後直讓於天子也(荼讀爲舒遲之舒舒懦者所/畏在前也詘謂圜殺其首不)¶
<pb:KR2m0009_WYG_111-39b>¶
(爲椎頭諸侯唯天子/詘焉是以謂笏爲荼)大夫前詘後詘無所不讓也(大夫/奉君)¶
(命出入者也上有天子下/有已君又殺其下而圜)將適公所史進象笏書思對¶
命(思所思念將以告君也對所以對君者也/命所受君命者也書之於笏備失忘也)年不順成¶
君衣布搢本(搢本去珽荼/佩士笏也)¶
　荀卿曰天子御珽諸侯御荼大夫服笏¶
　管子曰天子執玉笏以朝日釋名曰笏忽也君有命¶
　則書其上備忽忘也¶
　　陳氏禮書曰天下之事常修治於人之所慎而廢¶
<pb:KR2m0009_WYG_111-40a>¶
　　弛於人之所忽先王於是制之爲笏或執或搢而¶
　　畢用之使人稽其名以見其義觀其制以思其徳¶
　　庸有臨事而失者乎天子之笏以玉諸侯以象大¶
　　夫以魚須文竹士竹本象可也蓋玉徳之美象義¶
　　之辨竹禮之節天子尚徳諸侯貴義大夫士則循¶
　　禮而已此笏所以異也魚須文之也竹本象可也¶
　　竹本而象飾之也大夫近尊而其勢屈士逺尊而¶
　　其禮伸此飾所以異也禮大夫沐稷而君與士皆¶
<pb:KR2m0009_WYG_111-40b>¶
　　沐粱大夫之臣曰私人而君與士之臣皆曰私臣¶
　　大夫祭則堂之上下共尊而君與士則堂下異尊¶
　　大夫内子拜尸西而君與士之妻則北面大夫之¶
　　於主婦不致爵而君與士則致爵大夫嗣子不舉¶
　　奠而君與士之嗣則舉奠大夫賔尸尸酢主人乃¶
　　設席而君與士則先酢而設席大夫前祭一日筮¶
　　尸而君與士則前祭三日筮尸大夫祭之日視濯¶
　　而君與士則前祭一日視濯凡此皆順而摭之之¶
<pb:KR2m0009_WYG_111-41a>¶
　　禮則其飾笏以象不亦可乎天子之於天下體無¶
　　所屈故珽必方正諸侯之於天子則謹度以臣之¶
　　於臣民則制節以君之故荼必前屈後直大夫於¶
　　其君則爲臣於天子則爲陪臣故笏必前屈後屈¶
　　士笏之制無所經見觀其制之以象疑亦前屈後¶
　　直歟天子之朝日執鎮圭搢大圭則所執者摯也¶
　　所搢者笏也諸侯之朝大夫之聘蓋亦如此則諸¶
　　侯執命圭者必搢荼大夫執聘圭者必搢笏及其¶
<pb:KR2m0009_WYG_111-41b>¶
　　合瑞而授圭則執其所搢而已此所謂見於天子¶
　　無說笏也見天子也入太廟也射也皆禮之不可¶
　　忽者故不說笏小功則禮可以勝情故亦不說笏¶
　　當事而免則事可以勝禮故說之小功不說笏則¶
　　大功以上說之可知¶
　　朱子語錄曰今官員執笏最無義理笏者只在君¶
　　前記事恐事多須以紙粘笏上記其頭緒或在君¶
　　前不可以手指人物便用笏指之此笏常只揷在¶
<pb:KR2m0009_WYG_111-42a>¶
　　腰間不執在手中夫子攝齊升堂何曽手中有笏¶
　　攝者是畏謹恐上階時踏着裳有顛仆之患執圭¶
　　者自是贄見之物只是捧至君前不是如執笏所¶
　　以夫子執圭時便足縮縮如有循緣手中有圭不¶
　　得攝齊亦防顛仆¶
　　按圭鎮寳也笏服飾也圭則執之以爲信笏則執¶
　　之以爲飾晦庵言笏只是君前記事指畫之具不¶
　　當執之於手然古者天子亦有笏豈亦藉此以記¶
<pb:KR2m0009_WYG_111-42b>¶
　　事指畫乎蓋朝章之服飾也但天子之笏以玉爲¶
　　之其制似圭而天子與公侯伯之圭上銳下方其¶
　　形𩔖笏故後人或誤以圭爲笏然笏者非執則搢¶
　　不可須叟去身者也若圭則天子以禮神諸侯以¶
　　朝見天子不𬨨於當事之時暫捧之而卽奠之不¶
　　常執也嘗見繪禮圖者繪上公衮冕執桓圭在手¶
　　如秉笏之狀是矣至卿大夫無圭璧則端冕盛服¶
　　而執所謂羔鴈者在手殊爲可笑蓋誤以圭爲笏¶
<pb:KR2m0009_WYG_111-43a>¶
　　誤以鎮信之具爲服飾之具故也(所謂公執桓圭/至士執雉者特)¶
　　(言贄之等級耳此執字非必謂兩手捧之當心如/執笏之狀也又如大司馬振旅之時王執路鼓諸)¶
　　(侯執賁鼓此二鼓乃鼓中之至大者師之耳目係/焉故王之與諸侯自司其事而謂之執豈亦以是)¶
　　(二鼓者執之於手/而如執圭之狀乎)¶
　　右笏¶
屨人掌王及后之服屨爲赤舄黑舄赤繶黄繶青句素¶
屨葛屨(屨必連服言者著服各有屨也複下曰舄襌下/曰屨古人言屨以通於複今世言屨以通於襌)¶
(俗易語反舄屨有絇有繶有純者飾也鄭司農云赤繶/黄繶以赤黄之絲爲下緣士喪禮曰夏葛屨冬皮屨皆)¶
<pb:KR2m0009_WYG_111-43b>¶
(繶緇純禮家說繶亦謂以采絲纅其下元謂凡舄屨各/象其裳之色士冠禮曰元端黒屨赤絇繶純素積白屨)¶
(緇絇繶純爵弁纁屨黒絇繶純是也王吉服有九舄有/三等赤舄爲上冕服之舄也詩云王錫韓侯元衮赤舄)¶
(則諸侯與王同下有白舄黒舄句當爲絇聲之誤也絇/繶純同色今云赤繶黄繶青絇雜互言之明舄屨衆多)¶
(反覆以見之凡舄之飾如繢之次赤繶者王黒舄之飾/青絇者王白舄之飾言繶必有絇純言絇亦有繶純三)¶
(者相將王及后之赤舄皆黒飾凡屨之舄如綉次也黄/屨白飾白屨黑飾黒屨青飾絇謂之拘著舄屨之頭以)¶
(爲行戒繶縫中紃純緣也天子諸侯吉事皆舄其餘唯/服冕衣翟者著舄耳士爵弁纁屨黒絇繶純尊祭服之)¶
(屨飾也繢也素屨者非純吉有凶去飾者言葛屨明有/用皮時  正義下謂底也重底者名曰舄襌底者名曰)¶
(屨古人周人也言屨以通於舄故直言屨下言舄今人/漢人也以複者爲屨并襌者亦爲屨俗易語反也繶牙)¶
<pb:KR2m0009_WYG_111-44a>¶
(底相接之縫綴絛於其中綰屨頭以絛爲鼻純以絛爲/口緣經不云純者文畧也舄屨與裳俱在下故與裳同)¶
(色素屨即下經㪚屨大祥時除縗杖後身服素縞麻衣/而著此素屨去飾無繶絇純故經不言繶絇純也葛屨)¶
(自赤舄以下夏則用葛爲之冬則皮爲之在素屨下者/欲見素屨亦用葛與皮赤舄者男子冕服婦人闕狄之)¶
(舄黒舄者天子諸侯元端服之舄赤繶以下曰繶曰絇/以表見其舄赤繶者是天子諸侯黒舄之飾黄繶者與)¶
(婦人爲元舄之飾青絇者與王及諸侯爲白舄之飾/凡屨舄皆有絇繶純三者相將各舉其一以互見也)辨¶
外内命夫命婦之命屨功屨㪚屨(命夫之命屨纁屨命/婦之命屨黄屨以下)¶
(功屨次命屨於孤卿大夫則白屨黑屨九嬪内子亦然/世婦命婦以黒屨爲功屨女御士妻命屨而已士及士)¶
(妻謂再命受服者㪚屨亦謂去飾妻正義曰大夫以上/衣冠則有命舄無命屨外命婦孤  以下内命九嬪以)¶
<pb:KR2m0009_WYG_111-44b>¶
(下不得服舄自鞠衣黄屨展衣/白屨褖衣黒屨以下以廣之矣)¶
　　陳氏禮書曰詩云赤舄几几元衮赤舄赤芾金舄¶
　　周公及諸侯冕服之舄也赤舄謂之金舄者鄭氏¶
　　謂金舄黄朱色也考之於禮周尚赤而灌尊黄彝¶
　　纁裳赤黄馬黄朱而諸侯之芾亦黄朱(鄭氏釋斯/干詩曰芾)¶
　　(天子純朱/諸侯黄朱)則舄用黄朱宜矣唐制以金飾屨與鄭¶
　　氏之所傳異也¶
　　楊氏曰愚按屨人言王后之舄屨惟有赤舄黑舄¶
<pb:KR2m0009_WYG_111-45a>¶
　　素屨葛屨其爲飾不過赤繶黄繶青絇而已鄭氏¶
　　則以爲王之舄有三赤黑白后之舄有三元白黑¶
　　又有黄屨白屨黑屨之異外内命夫命婦之命屨¶
　　惟有功屨㪚屨而已鄭氏又有纁黄白黑之屨皆¶
　　是經外推說恐難據信¶
　　右屨¶
　¶
　¶
<pb:KR2m0009_WYG_111-45b>¶
　¶
　¶
　¶
　¶
　¶
　¶
　¶
　文獻通考卷第一百十一¶
