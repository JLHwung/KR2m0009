# -*- mode: mandoku-view; -*-
#+TITLE: 文獻通考
#+DATE: 2015-08-24 22:49:34.538077
#+PROPERTY: ID KR2m0009
#+PROPERTY: BASEEDITION WYG    
#+PROPERTY: JUAN 卷一百十
<pb:KR2m0009_WYG_110-1a>¶
欽定四庫全書¶
　文獻通考卷一百十¶
　　鄱　陽　馬　　端　臨　貴　　與　著¶
　王禮考五¶
　　田獵¶
商湯見祝網者置四面其祝曰從天墜者從地出者從¶
四方來者皆離吾網湯曰嘻盡之矣非桀其孰爲此湯¶
乃解其三面置其一面更教云祝曰昔蛛蝥作網(蛛音/朱蝥)¶
<pb:KR2m0009_WYG_110-1b>¶
(莫侯/反)今之人循序欲左者左欲右者右欲髙者髙欲下¶
者下吾取其犯命者其憚害物也如是漢南之國聞之¶
曰湯之德及鳥獸矣四十國歸之¶
周制天子諸侯無事則嵗行蒐苗獮狩之禮仲春教振¶
旅司馬以旗致民平列陣如戰之陣(以旗者立旗期民/於下兵者凶事不)¶
(可空設因蒐狩而習之凡師出曰治兵入曰振旅皆習/戰也四時各教民以其一焉春習振旅兵入収衆專於)¶
(農平猶/正也)王執路鼓諸侯執鼖鼓軍將執晉鼓師帥執提¶
旅帥執鼙卒長執鐃兩司馬執鐸公司馬執鐲(鼓人職/曰以路)¶
<pb:KR2m0009_WYG_110-2a>¶
(鼓鼓鬼享以鼖鼓鼓軍事以晉鼓鼓金奏以金鐃止鼓/以金鐸通鼓以金鐲節鼓提謂馬上鼓有曲木提持鼓)¶
(立馬髦上者故謂之提杜子春云公司馬謂五人爲伍/伍之司馬也鄭元謂王不執鼖鼓尚之於諸侯也伍長)¶
(謂之公司馬者/雖卑亦同其號)以教坐作進退疾徐疏數之節(習戰/法)遂¶
以蒐田有司表貉誓民鼓遂圍禁火弊獻禽以祭社(春/田)¶
(爲蒐有司大司徒也掌大田役治徒庻之政令表貉立/表而貉祭也誓民誓以犯田法之罰也誓曰無干車無)¶
(自後射立旌遂圍禁火弊火止也春田主用火焚萊除/陳草皆殺而火止獻猶致也田止虞人植旌衆皆獻其)¶
(所獲獸焉詩云言私其&KR1703;獻豜於公春/田主祭祀者土方施生也貉讀爲禡)仲夏教茇舍如¶
振旅之陣羣吏撰車徒讀書契辨號名之用帥以門名¶
<pb:KR2m0009_WYG_110-2b>¶
縣鄙各以其名家以號名鄉以州名野以邑名百官各¶
象其事以辨軍之夜事其他皆如振旅(茇舍草止之也/軍有草止之法)¶
(讀書契以簿書校錄軍實之凡要號名者徽識所以相/别也鄉遂之屬謂之名家之屬謂之號百官之屬謂之)¶
(事在國以表朝位在軍又象其制而爲之以備死事帥/謂軍将及師帥至伍長也以門名者所被徽識如其在)¶
(門所樹者也凡此言以也象也皆謂其制同耳軍将皆/命卿古者軍将蓋爲營治於國門魯有東門襄仲宋有)¶
(桐門右師皆上卿爲軍将者也縣鄙師至鄰長也家謂/食采地者之臣也郷以州名亦謂州長至比長也野謂)¶
(公邑大夫百官各以其職從王者此六者皆書其官與/名氏焉門則襄仲右師明矣鄉則南鄉甀東鄉爲人是)¶
(也其他象此云某某之名某某之事/而已未盡聞也夜事戒夜守之事)遂以苗田如蒐之¶
<pb:KR2m0009_WYG_110-3a>¶
法車弊獻禽以享礿(夏田爲苗擇取不孕任者若治苗/去不秀實者云車弊驅獸之車止)¶
(也夏田主用車示所取物希皆殺而車止礿宗廟之夏/祭也冬夏田主於祭宗廟者陰陽始起象神之在内也)¶
仲秋教治兵如振旅之陣王載太常諸侯載旂軍吏載¶
旗師都載&KR0950;鄉遂載物郊野載旐百官載旟各書其事¶
與其號焉其他皆如振旅(軍吏諸軍帥也師都遂大夫/也鄉遂鄉大夫也或載&KR0950;或)¶
(載物衆屬軍吏無所将也郊謂鄉遂之州長縣正以下/野謂公邑大夫載旐者以其将羡卒也百官卿大夫載)¶
(旟者以其屬衛王也凡旌旗有軍衆者畫/異物無者帛而已書當爲畫皆畫以雲氣)遂以獮田如¶
蒐田之法羅弊致禽以祀祊(秋田爲獮獮殺也羅弊罔/止也秋田主用㒺中殺者)¶
<pb:KR2m0009_WYG_110-3b>¶
(多皆殺而罔止祊當爲方秋田主/祭四方報成萬物詩云以社以方)仲冬教大閱(春辨鼓/鐸夏辨)¶
(號名秋辨旗物至/冬大閱簡軍實)虞人萊所田之野爲表百步則一爲¶
三表又五十步爲一表田之日司馬建旗於後表之中¶
羣吏以旗物鼓鐸鐲鐃各帥其民而致質明弊旗誅後¶
至者乃陳車徒如戰之陣皆坐(虞人萊所田之野芟除/其草萊爲可陣之處後)¶
(表之中五十步表之中央表所以識正行列也四表積/二百五十步左右之廣當容三軍步數未聞致致之司)¶
(馬質正也弊仆/也皆坐當聽誓)羣吏聽誓於陣前斬牲以左右徇陣曰¶
不用命者斬之(羣吏諸軍帥也陣前南面嚮表也月令/季秋天子教於田獵以習五戎司徒搢)¶
<pb:KR2m0009_WYG_110-4a>¶
(扑北面以誓之此大閱禮實正嵗之仲冬而說季秋之/政於周爲仲冬爲月令者失之矣斬牲者小子也凡誓)¶
(之大略甘誓湯/誓之屬是也)中軍以鼙令鼓鼓人皆三鼓司馬振鐸¶
羣吏作旗車徒皆作鼓行鳴鐲車徒皆行及表乃止三¶
鼓摝鐸羣吏弊旗車徒皆坐(中軍中軍之将也天子六/軍三三而居一徧羣吏旣)¶
(聽誓各復其部曲中軍之将令鼓鼓以作其士衆之氣/鼓人者中軍之将師帥旅師也司馬振鐸以作衆作起)¶
(也既起鼓人撃鼓以行之伍長鳴鐲以節之伍長一曰/公司馬及表自後表前至第二表三鼓者鼓人也摝讀)¶
(如涿鹿之鹿掩上振之爲摝摝者止行息氣也司馬法/曰鼓聲不過閶鼙聲不過闒鐸聲不過琅閶音吐剛反)¶
(闒音吐/答反)又三鼓振鐸作旗車徒皆作鼓進鳴鐲車驟徒¶
<pb:KR2m0009_WYG_110-4b>¶
趨及表乃止坐作如初(趨者趨敵尚疾之漸春秋傳曰/先人有奪人之心及表自第二)¶
(前至第/三表)乃鼓車馳徒走及表乃止(及表自第三/前至前表)鼓戒三¶
闋車三發徒三刺(鼓戒戒攻敵也鼓一闋車一/轉徒一刺三而止象服敵)乃鼓退¶
鳴鐃且郤及表乃止坐作如初(鐃所以止鼓也軍退卒/長鳴鐃以和衆鼓人爲)¶
(止之退自前表至後表鼓鐸則同習/戰之禮出入一也異者廢鐲而鳴鐃)遂以狩田以旌爲¶
左右和之門羣吏各帥其車徒以敘和出左右陳車徒¶
有司平之旗居卒間分地前後有屯百步有司廵其前¶
後險野人爲主易野車爲主(冬田爲狩言守取之無所/擇也軍門曰和今謂之壘)¶
<pb:KR2m0009_WYG_110-5a>¶
(門立兩旌以爲之敘和出用次第出和門也左右或出/而左或出而右有司平之鄉師居門正其出入之行列)¶
(也旗軍吏所載也分地調其部曲數疏前後有屯百步/車徒異羣相去之數也車徒畢出於和門鄉師又廵其)¶
(行陣鄭衆云險野人爲主人/居前易野車爲主車居前)旣陣乃設驅逆之車有司¶
表貉於陣前(驅驅出禽獸使趨田者也逆逆/要不得令走設此車者田僕也)中軍以鼙¶
令鼓鼓人皆三鼓羣司馬振鐸車徒皆作遂鼓行徒銜¶
枚而進(羣司馬兩司馬也枚狀如箸銜之有/繣結項中軍法止語爲相疑惑也)天子殺則¶
下大緌諸侯殺則下小緌(緌有虞氏之旌/旗也下謂弊之)大夫殺則止¶
佐車佐車止則百姓田獵(佐車驅/逆之事)大獸公之小獸私之¶
<pb:KR2m0009_WYG_110-5b>¶
獲者取左耳(鄭衆云大獸公之輸之於公小獸私之以/自畀也獲得禽獸者取其左耳當以計功)¶
(多少者也畀/音必二反)及所弊鼓皆駴車徒皆譟(及所弊至所弊/之處田所當於)¶
(止也天子諸侯蒐狩有常至其常處吏士鼓譟象攻敵/尅勝而喜也疾雷撃曰駴譟驩也書曰前師乃鼓䵾譟)¶
(亦謂喜也駴/音駭䵾音符)徒乃弊致禽饁獸於郊入獻禽以享烝(徒/乃)¶
(弊徒止也冬田主用衆物多衆得取也致禽饁獸於郊/聚所獲禽因以祭四方之神於郊月令季秋天子既田)¶
(命主祠祭禽於四方是/也入又以禽祭宗廟)　巾車木路前樊鵠纓建大麾¶
以田(前音翦樊步干反黒木路不輓以革漆之而已前/讀爲錙翦之翦淺  也木路無龍勒以淺黒飾&KR0330;)¶
(爲樊鵠色飾&KR0330;爲纓不言就數飾與革路同大麾不在/九旗中以正色言之則黒夏后氏所建用四時田獵)¶
<pb:KR2m0009_WYG_110-6a>¶
　田僕掌馭田路以田以鄙(田路木路也田田獵/是也鄙廵行都鄙)掌佐¶
車之政(佐亦/副)設驅逆之車(驅驅禽使前趨獲逆/御還之使不出圍也)令獲者¶
植旌(以告獲也/植樹也)及獻比禽(田弊獲者各獻其禽/比種物也從次數之)凡田王¶
提馬而走諸侯晉大夫馳(提猶舉也晉猶抑也使人扣/而舉之抑而止之皆止奔也)¶
(馳放而/不扣)　司几筵甸役則設熊席右漆几(甸音田司謂/王甸有  祭)¶
(表貉所/設席)　迹人掌邦田之地政爲之厲禁而守之(田之/地若)¶
(今&KR0080;/也)凡田獵者受令焉(令謂時/與處也)禁麛卵者與其毒矢射¶
者(謂其夭物且害處/必多也麛鹿鹿子)　肆師凡師甸用牲於社宗則爲¶
<pb:KR2m0009_WYG_110-6b>¶
位(甸音田近社軍/社也宗  宇也)　甸祝掌四時之師田致禽於虞中¶
乃屬禽及郊饁獸舍奠於祖禰乃斂禽裯牲裯馬皆掌¶
其祝號(屬音燭舍音釋裯音誅祝之秀反各師田謂起/大衆以田也致禽於虞中使獲者  以其禽來)¶
(致於所表之處屬禽别其種𩔖饁饋也以所獲禽饋於/郊薦於四方羣兆入又以奠於祖禰薦且告反斂禽謂)¶
(取三十入/腊人也)¶
　天子諸侯無事則嵗三田(三田者夏不田蓋夏時也/周禮春曰蒐夏曰苗秋曰)¶
　(獮冬/曰狩)一爲乾豆二爲賔客三爲充君之庖(君尊宗廟/敬賔客故)¶
　(先人而後已取其下也又分别殺之二等故自左膘/而射之達過於右肩腢爲上殺以其貫心死疾肉最)¶
<pb:KR2m0009_WYG_110-7a>¶
　(潔美故以爲乾豆也射右耳本箋云射當爲達亦自/左射之達右耳本而死者爲次殺以其逺心死稍遲)¶
　(肉已㣲惡故以爲賔客也不言自左者䝉上文可知/射左股髀而過於右脅者爲下殺以其中脅死最遲)¶
　(肉又益惡充君之庖也凡射獸皆逐後從左廂而射/之達於右䯚者獨言射左髀則上殺達於右腢當自)¶
　(左脅也次殺右耳本當自左肩腢也不/言自左舉下殺之射左髀可推而知也)無事而不田¶
　曰不敬田不以禮曰暴天物(不敬者簡祭/祀畧賔客)天子不合¶
　圍諸侯不掩羣(爲盡/物也)天子殺則下大綏諸侯殺則下¶
　小綏(綏耳隹反旗綏當爲緌緌有/虞氏之旌  也下謂弊之)大夫殺則止佐車¶
　佐車止則百姓田獵(佐車驅/逆之車)國君春田不圍澤大夫¶
<pb:KR2m0009_WYG_110-7b>¶
　不掩羣士不取麛卵(生乳之時/重傷其𩔖)獺祭魚然後虞人入¶
　澤梁&KR0600;祭獸然後田獵鳩化爲鷹然後設罻羅草木¶
　零落然後入山林昆蟲未蟄不以火田(罻音尉時取/物必順  候)¶
　(也梁絶水取魚者罻小網也昆明/也明蟲者得陽而生得隂而滅)不麛不卵不殺胎¶
　不殀夭(殀於表反夭鳥老反重傷未/成物殀斷殺少長曰夭也)不覆巢(覆敗也/  王制)¶
　　田者大艾草以爲防(艾音乂以言田獵者必大芟/殺草木  爲防限作田獵之)¶
　(場擬殺/圍之處)或舍其中(舎音赦士民復止舍其中謂未田/之前誓  戒衆故教示戰法當在)¶
　(其間上舍其舍/防之廣狹無文)褐纒旃以爲門(旃諸延反衛既爲防/院當設周  而立門)¶
<pb:KR2m0009_WYG_110-8a>¶
　(焉乃以織毛褐布纒通帛旃之竿以爲門之/兩旁其門蓋南開並爲二門用四旃四褐也)䘮纒質¶
　以爲□(□魚列反車又以䘮纒椹質以爲門/中之闈闈  軌之裏兩邊鈎車輪者)間容握¶
　驅而入撃則不得入(其門之廣狹兩軸頭去旃竿之/間各容一握人四指爲四寸是)¶
　(門廣於軸八寸也入此門當馳走而入不得徐也以/教戰試其能否故令驅焉若驅之其軸頭撃著門傍)¶
　(旃竿則不得入也/所以罰不工也)左者之左右者之右然後焚而射¶
　焉(以天子六軍分爲左右雖同舍防内令三軍各在/一方取左右相應其屬左者之左門屬右者之右)¶
　(門不得越離部伍以此故有二門也教戰既畢士卒/出士卒出和户分地爲屯既陳車驅卒奔驅禽内之)¶
　(防然後焚燒此防/草右中而射之)天子發然後諸侯發諸侯發然後¶
<pb:KR2m0009_WYG_110-8b>¶
　士大夫發天子發抗大綏諸侯發抗小綏獻禽於其¶
　下(抗苦浪反綏耳佳反諸發謂發矢射之也其天子/發則先抗舉其大綏  侯發則舉其小綏必舉此)¶
　(綏爲表天子諸侯殺時因獻其禽於其下也抗綏謂/既射舉之因置虞旗於其中受而置禽焉受禽獵止)¶
　(則弊之故王制曰天子殺則下大綏諸侯殺則下小/綏注云下謂弊之是殺禽已訖田止而弊綏也名舉)¶
　(始終之一故/與此不同也)故戰不出頃田不出防不逐奔走古之¶
　道也(戰不出所期之頃田不出所芟之防不逐奔走/謂出於頃防不逐之古之道也  詩車攻東有)¶
　(甫草注/疏云)　傳曰已有三牲必田狩者孝子之意以爲¶
　已之所養不如天地自然之牲逸豫肥美禽獸多則¶
<pb:KR2m0009_WYG_110-9a>¶
　傷五榖因習兵事又不空設故因以捕禽獸所以共¶
　承宗廟示不忘武備又因以爲田除害鮮者何也秋¶
　取嘗也(鮮音仙祭/取禽嘗)秋取嘗何以也習鬬也習鬬也者¶
　男子之事也然而戰鬬不可不習故於搜狩閑之也¶
　閑之者貫之也貫之也者習之也已祭取餘獲陳於¶
　澤(搜所留反狩手又/反  澤射宫也)然後卿大夫相與射命中者雖¶
　不中取也命不中者雖中不取(中丁/仲反)何以也所以貴¶
　揖讓之取而賤勇力之取也曏之取於國中勇力之¶
<pb:KR2m0009_WYG_110-9b>¶
　取也今之取於澤揖讓之取也　魯隱公將如棠觀¶
　魚者臧僖伯諫曰凡物不足以講大事(臧僖伯公子/彄也僖諡也)¶
　(大事祀/與戎)其材不足以備器用則君不舉焉(材謂皮革/齒牙骨角)¶
　(毛羽也器用/軍國之器)君將納民於軌物者也故講事以度軌¶
　量謂之軌取材以章物采謂之物不軌不物謂之亂¶
　政亂政亟行所以敗也(度徒各反亟欺冀反爲言器/用衆物不入法度則  不軌)¶
　(不物亂敗/之所致)故春蒐夏苗秋獮冬狩(獮息典反狩手又/反  蒐索擇取不)¶
　(孕者苗爲苗除害也獮殺也以殺爲名順秋氣/也狩圍守也冬物畢成獲取之則無所擇也)皆於¶
<pb:KR2m0009_WYG_110-10a>¶
　農隙以講事也(各隨時/事之間)三年而治兵入而振旅(雖四/時講)¶
　(武猶復三年而大習出曰治兵始治其事入/曰振旅治兵禮畢整衆而還振整也旅衆也)歸而飲¶
　至以數軍實(數色主反械飲於廟以/數車徒器  及所獲也)昭文章(車服/旄旗)明¶
　貴賤辨等列(等列/行伍)順少長(少詩照反長丁丈反後出/則少者在前還則在  所)¶
　(謂順/也)習威儀也鳥獸之肉不登於俎(俎祭宗/廟器)皮革齒¶
　牙骨角毛羽不登於器(謂以飾法/度之器)則公不射古之制¶
　也若夫山林川澤之實器用之資皂𨽻之事官司之¶
　守非君所及也(射食亦反夫音扶皂才早反猥士臣/皂皂臣輿輿臣𨽻言取此雜  之物)¶
<pb:KR2m0009_WYG_110-10b>¶
　(以資器備是小臣有司之職/非諸侯之所親也  隱五年)　昔周辛甲之爲大史¶
　也命百官官箴王闕(大音泰箴音針下同百辛甲周/武王大史闕過也使  官各爲)¶
　(箴辭戒/王過)於虞人之箴(虞人掌/田獵)曰茫茫禹迹畫爲九州¶
　(畫胡麥反分茫/茫逺貌畫  也)經啓九道(啟開九/州之道)民有寢廟獸有茂¶
　草各有攸處徳用不擾(人神各有所/歸故徳不亂)在帝夷羿冒於¶
　原獸(羿五計反/  冐貪也)亡其國恤而思其麀牡(麀音憂獵/言但念)武¶
　不可重(重猶/數也)用不恢於夏家(恢祜回反而羿以好武/雖有夏家  不能恢大)¶
　(之/)獸臣司原敢告僕夫(獸臣虞人告僕夫不/敢斥尊  左襄四年)　宣王¶
<pb:KR2m0009_WYG_110-11a>¶
　料民於太原(料數也太/原地名)仲山甫諫曰民不可料也夫¶
　古者不料民而知其少多司民恊孤終(甫音父夫音/扶司民掌登)¶
　(萬民之數自生齒以上皆書於版恊合也/無父曰孤終死也合其民籍以登於王也)司商協名¶
　姓(司商掌賜族受姓之官商金聲清/謂人始生吹律合之定其姓名)司徒協旅(司徒/掌合)¶
　(師旅之/衆也)司寇協姦(司寇刑官掌合姦/民以知死刑之數)場協入(場人掌/場圃委)¶
　(積珍物斂/而藏之也)廪協出(廪力錦反之廪人掌/凡榖出用  數也)是則少多死¶
　生出入往來者皆可知也於是乎又審之以事(事謂/因籍)¶
　(田與蒐狩以/簡知其數也)王治農於籍(籍籍於千/畝田也)摉於農隙(摉所/留反)¶
<pb:KR2m0009_WYG_110-11b>¶
　(而春田曰摉摉擇也禽獸懐姙未著摉/  取之也農隙仲春既耕之後隙間也)耨獲亦於籍¶
　(耨奴遘反獲户郭反之/言王亦至於籍考課)獮於既蒸(獮息典反也秋田/曰獮獮殺  順時)¶
　(始殺也蒸升也月令孟秋乃升/榖天子嘗新既升於仲秋也)狩於畢時(狩手又反/冬田曰狩)¶
　(圍守而取之畢/時時務畢也)是皆習民數者也又何料焉(習簡/習也)不¶
　謂其少而大料之是示少而惡事也(惡烏路反下同/言王不謂其衆)¶
　(少而大料數也是示以寡少/又厭惡政事不能修之意也)臨政示少諸侯避之(示/天)¶
　(下寡弱諸侯将避/逺王室不親附也)治民惡事無以賦令(言厭惡政事/無以賦令也)¶
　(語周/)　傳曰春曰蒐(蒐所留反/下並同)夏曰苗秋曰獮(獮息/典反)¶
<pb:KR2m0009_WYG_110-12a>¶
　(下/同)冬曰狩(狩手又/反下同)苗者謂何曰苗者毛也取之不圍¶
　澤不掩羣取大禽不麛(音迷/下同)不卵不殺孕重者春蒐¶
　者不殺小麛及孕重者冬狩皆取之百姓皆出不失¶
　其時不抵禽不詭遇(詭古/委反)逐不出防此苗獮蒐狩之¶
　義也故苗獮蒐狩之禮簡其戎事也故苗者毛取之¶
　蒐者搜索之狩者守留之夏不田何曰天地隂陽盛¶
　長之時猛獸不攫鷙鳥不搏(鷙音至/搏音博)蝮蠆不螫(螫音/釋)¶
　鳥獸蟲蛇且知應天而况乎人哉是以古者必有豢¶
<pb:KR2m0009_WYG_110-12b>¶
　牢(豢音/患)其謂之畋何聖人舉事必反本五榖者以奉¶
　宗廟養萬民也去禽獸害稼穡者故以田言之聖人¶
　作名號而事義可知也　禮聖主之於禽獸也見其¶
　生不食其死聞其聲不嘗其肉隱弗忍也故逺庖厨¶
　仁之至也不合圍不掩羣不射宿不涸澤豺不祭獸¶
　不田獵獺不祭魚不設網罟鷹隼不鷙眭而不逮不¶
　出罻羅草木不零落斧斤不入山林昆蟲不蟄不以¶
　火田不麛不卵不刳胎不夭(夭鳥/老反)魚肉不入廟門鳥¶
<pb:KR2m0009_WYG_110-13a>¶
　獸不成毫毛不登庖厨取之有時用之有節則物莫¶
　不多¶
漢武帝建元三年南獵長楊¶
　帝召見司馬相如請爲天子游獵之賦上令尚書給¶
　筆札相如以爲子虚虚言也爲楚稱烏有先生者烏¶
　有此事也爲齊難亡是公者亡是人也欲明天子之¶
　義故藉此三人爲辭其卒章歸之於節儉因以諷諫¶
　相如嘗從上至長楊獵是時天子方好撃熊豕馳逐¶
<pb:KR2m0009_WYG_110-13b>¶
　埜獸相如因上疏諫其辭曰臣聞物有同𩔖而殊能¶
　者故力稱烏獲㨗言慶忌勇期賁育臣之愚竊以爲¶
　人誠有之獸亦宜然今陛下好陵阻險射猛獸卒然¶
　遇逸材之獸駭不存之地犯屬車之清塵輿不及還¶
　轅人不暇施巧雖烏獲羿䝉之技不得用枯木朽株¶
　盡爲難矣是胡越起於轂下而𦍑夷接軫也豈不殆¶
　哉雖萬全而無患然本非天子之所宜近也且夫清¶
　道而後行中路而馳猶時有䘖橜之變况乎涉豐草¶
<pb:KR2m0009_WYG_110-14a>¶
　騁&KR0960;墟前有利獸之樂而内無存變之意其爲害也¶
　不難矣夫輕萬乘之重不以爲安樂出萬有一危之¶
　塗以爲娛臣竊爲陛下不取也蓋明者逺見於未萌¶
　而知者避危於無形旤固多藏於隱微而發於人之¶
　所忽者也故鄙諺曰家累千金坐不垂堂此言雖小¶
　可以喻大臣願陛下留意幸察上善之¶
元鼎中天子行獵新秦中以勒邊兵而歸新秦中或千¶
里無亭徼於是誅北地太守以下¶
<pb:KR2m0009_WYG_110-14b>¶
元帝永光元年正月行幸甘泉禮泰畤禮畢因留射獵¶
五年上幸長楊射熊館布車騎大獲¶
成帝元延二年冬行幸長楊宫從胡客大校獵宿萯陽¶
宫(萯音/倍)賜從官¶
　其十二月羽獵揚雄從以爲昔在二帝三王宫室臺¶
　榭沼池苑囿林麓藪澤財足以奉郊廟御賔客充庖¶
　厨而已不奪百姓膏腴榖土桑柘之地女有餘布男¶
　有餘粟國家殷富上下交足故甘露零其庭醴泉流¶
<pb:KR2m0009_WYG_110-15a>¶
　其塘鳳凰巢其木黃龍遊其沼麒麟臻其囿神爵棲¶
　其林昔者禹任益虞而上下和草木茂成湯好田而¶
　天下用足文王囿百里民以爲尚小齊宣王囿四十¶
　里民以爲大裕民之與奪民也武帝廣開上林南至¶
　宜春鼎湖御宿昆吾旁南山而西至長楊五柞北繞¶
　黄山瀕渭而東周袤數百里穿昆明池象滇河營建¶
　章鳳闕神明馺娑漸臺泰液象海水周流方丈瀛洲¶
　蓬萊游觀侈靡窮妙極麗雖頗割其三垂以贍齊民¶
<pb:KR2m0009_WYG_110-15b>¶
　然至羽獵田車戎馬器械儲峙禁禦所營尚泰奢麗¶
　誇詡非堯舜成湯文王三驅之意也又恐後世復修¶
　前好不折中以泉臺故因校獵賦以風¶
　明年上將大誇胡人以多禽獸秋命右扶風發民入¶
　南山西自褒斜東至𢎞農南敺漢中張羅網&KR0431;罘捕¶
　熊羆豪猪虎豹狖玃&KR0546;兎麋鹿載以檻車輸長楊射¶
　熊館以網爲周阹縱禽獸其中令胡人手搏之自取¶
　其獲上親臨觀焉是時農民不得収斂雄從至射熊¶
<pb:KR2m0009_WYG_110-16a>¶
　館還上長楊賦聊因筆墨之成文章故藉翰林以爲¶
　主人子墨爲客卿以風¶
後漢明帝永平十六年冬車駕校獵上林苑¶
安帝延光二年十一月校獵上林苑¶
順帝永和四年十月校獵上林苑歴函谷關而還¶
桓帝延熹元年校獵廣成遂幸上林苑¶
靈帝光和五年校獵上林苑函谷關遂廵狩於廣成苑¶
宋文帝元嘉二十五年閏二月大蒐於宣武塲主司列¶
<pb:KR2m0009_WYG_110-16b>¶
奏申攝尅日校獵百官備設行宫殿便座於武帳國王¶
公百官便座幔省如常儀設南北左右四行旌門建旗¶
以表護車殿中郎一人典護車主者二人収禽吏二十¶
四人配獲車十二兩校獵之官著袴褶有帶二品以上¶
權乃備鞘麾幡三品以下帶刀皆騎乘將領部曲先獵¶
日布圍領軍將軍一人督右甄護軍將軍一人督左甄¶
大司馬一人居中廻董正諸將悉受節度殿中郎率護¶
軍部曲在大司馬之後尚書僕射以下諸官曹令史等¶
<pb:KR2m0009_WYG_110-17a>¶
至日㑹於宣武塲列爲重圍設留守填街位於雲龍門¶
之外在内官道北外官道南以西爲上設從官位於雲¶
龍門内大官階北小官階南以西爲上設先置官位於¶
行上車門外内官道西外官道東以北爲上設先置官¶
還位於廣莫門外道之東西以南爲上校獵日平旦正¶
直侍中奏中嚴上水一刻槌一鼓爲一嚴上水二刻奏¶
槌二鼓爲再嚴殿中侍御史奏開東中華雲龍門引仗¶
爲小駕鹵簿百官非校獵之官著朱服集到廣莫門外¶
<pb:KR2m0009_WYG_110-17b>¶
留守填街後部從官就位前部從官依鹵簿先置官先¶
行上水三刻奏槌三鼓爲三嚴上水四刻奏外辦次正¶
直侍中散騎常侍給事黄門侍郎散騎侍郎軍校劒履¶
進來上閣正直侍中負璽通事令史帶龜印中書之印¶
上水五刻皇帝出著黒介幘單衣乘輦正直侍中負璽¶
陪乘不帶劒殿中侍御史督攝黄麾以内次正直侍中¶
次正直黄門侍郎護駕在前又次正直侍中佩信璽行¶
璽與正直黄門侍郎從護駕在後不鳴皷角不得喧譁¶
<pb:KR2m0009_WYG_110-18a>¶
以次引出警蹕如常儀車駕出讚陛者再拜皇太子入¶
守車駕將至威儀唱引先置前部從官就位再拜車駕¶
行至殿前廻輦正直侍中跪奏降輦次正直侍中稱制¶
曰可正直侍中俛伏起皇帝降輦登御座侍臣升殿直¶
衛鈒(所立/反)㦸虎賁毛頭文衣鴞尾以次到正階正直侍¶
中奏解嚴先置從駕百官還便座幔省皇帝若親射禽¶
變服戎服如校獵儀内外從官及虎賁悉變服鈒㦸抽¶
鞘以備武衛黄麾内官從入圍裏列置部曲廣張甄圍¶
<pb:KR2m0009_WYG_110-18b>¶
旗鼓相見銜枚而進甄周圍㑹督甄令史奔騎號法施¶
令曰春禽懐孕蒐而不射鳥獸之肉不登於俎不射皮¶
革齒牙骨角毛羽不登於器不射甄㑹大司馬鳴鼓䠞¶
圍衆軍鼓譟警角至宣武塲止大司馬屯北旌門二甄¶
師屯左右旌門殿中中郎率候車部曲入次北旌門内¶
之右皇帝從南旌門入射禽謁者以獲車收載還陳於¶
獲旗之北王公以下以次射禽各送詣獲旗下付禽主¶
者事畢大司馬鳴鼓解圍復屯殿中郎率其屬収禽以¶
<pb:KR2m0009_WYG_110-19a>¶
實獲車奉車奉充庖厨正厨置罇酒俎肉於中逵以犒¶
饗校獵衆軍至晡正直侍中量宜奏嚴從官還著朱服¶
鈒㦸復鞘再嚴先置官先還三嚴後二刻正直侍中奏¶
外辦皇帝著黑單介幘單衣次正直侍中散騎常侍給¶
事黄門侍郎軍校進夾御正直侍中跪奏還宫次正直¶
侍郎稱制曰可正直侍郎俛伏起乘輿登輦還衛從如¶
常儀大司馬鳴鼓散屯以次就舍車駕將至威儀唱引¶
留守填街先置前部從官就位再拜車駕至殿前廻輦¶
<pb:KR2m0009_WYG_110-19b>¶
正直侍中跪奏降輦次直侍中稱制曰可正直侍中俛¶
伏起乘輿降入正直次侍中散騎常侍等從至閤正直¶
侍中奏解嚴内外百官拜表問訊訖罷¶
梁陳並依宋儀其異者置行殿於幕府山南岡并設王¶
公百官幕先獵一日遣馬騎布圍領軍督左右軍將軍¶
督右大司馬董正諸軍獵日侍中三奏一奏搥一鼓爲¶
一嚴三嚴訖引仗爲小駕鹵簿皇帝乘馬戎服從者悉¶
絳衫幘黄麾警蹕鼓吹如常儀獵訖宴㑹享勞比校多¶
<pb:KR2m0009_WYG_110-20a>¶
少戮一人以懲亂法㑹畢還官¶
北齊春蒐禮有司規大防建獲旗以表獲車前一命布¶
圍領軍將軍一人督左甄護軍將軍一人督右甄大司¶
馬一人居中節制諸軍天子陳小駕服通天冠乘木輅¶
詣行宫將親禽服鈒㦸者皆嚴武衛張甄圍旗鼓相見¶
銜枚而進甄常開一方以令三驅圍合吏奔騎令曰鳥¶
獸之肉不豋於俎者不射皮革齒牙骨角毛羽不登於¶
器者不射甄合大司馬鳴鼓促圍衆軍鼓譟鳴角至期¶
<pb:KR2m0009_WYG_110-20b>¶
處而止大司馬爲屯北旗門二甄師屯左右旌門天子¶
乘馬從南旌門入親射禽謁者以獲車收禽載還陳於¶
獲旗之北王公以下以次射禽皆送於下事畢大司馬¶
鳴鼓解圍復屯殿中郎中率其屬収禽以實獲車壬子¶
還行宫命有司每㑹擇取三田一曰乾豆二曰賔客三¶
曰充君之庖其餘即於圍下量犒将士禮畢改服鈒者¶
韜刃而還夏苗秋獮冬狩禮皆同¶
後周仲春教振旅大司馬建大麾於萊田之所郷稍之¶
<pb:KR2m0009_WYG_110-21a>¶
官以旗物鼓鐸鉦鐃各帥其人而致誅其後至者建麾¶
於後表之軍中以集衆庻質明偃麾誅其不及者乃陳¶
徒騎如戰之陣大司馬北面誓之軍中皆聽鼓角以爲¶
進止之節田之日於萊之北建旗爲和門諸將帥徒騎¶
序入其門有司居門以平其人既入而分其地險野則¶
徒前而騎後易野則騎前而徒後旣陣皆坐乃設驅逆¶
騎有司表禡於前以太牢祭黄帝軒轅氏於狩地爲□¶
建二旗列五兵於坐側行二獻禮遂蒐田致禽以祭社¶
<pb:KR2m0009_WYG_110-21b>¶
仲夏教茇舍遂苗田仲秋練兵獮田仲冬大閱遂狩其¶
致禽享礿教習之儀並如古周法¶
隋大業三年煬帝在榆林突厥啟人及西域東胡君長¶
並來朝貢帝欲示以兵甲之盛乃命有司陳冬狩之禮¶
詔虞部量㧞延山南北周二百里並立表記前狩二日¶
兵部建旗於表所五里一旗分爲四十軍軍萬人騎五¶
千匹前一日諸將各率其軍集於旗下鳴鼓後至者斬¶
詔四十道並揚旗節分中廻令即留軍所監獵布圍圍¶
<pb:KR2m0009_WYG_110-22a>¶
南西方行而前帝服紫袴褶黒介幘乘闟猪車(車飾如/木各重)¶
(輞□輪□龍繞轂漢/東京鹵簿所謂獵車)駕六黒駵太常陳鼓笳鐃蕭角於¶
帝左右各百二十官戎服騎從鼓行入圍諸軍並鼓行¶
赴圍乃設驅逆騎千有二百闟猪軔有司斂大綏王公¶
以下皆整弓陳於駕前有司又斂小綏乃驅獸出過於¶
帝前待詔再驅過至備身將軍奏進弓矢三驅過帝乃¶
從禽鼓吹皆振左而射之每驅必三獸以上帝發抗大¶
綏次王公發抗小綏次諸侯發射則無鼓驅逆之騎乃¶
<pb:KR2m0009_WYG_110-22b>¶
止然後四夷百姓皆獵凡射獸自左而射達於右腢(五/囘)¶
(反/)爲上等達右耳本爲次等自左髀達於右䯚爲下等¶
羣獸相從不得盡殺已傷獸不得重射又逆向人者不¶
射其面出表者不逐之田將止虞部建旗於圍内從駕¶
之鼓及諸軍鼓俱振卒徒皆譟諸獲禽者獻於旗所致¶
其左耳大獸公之以供宗廟使歸腊於京師小獸私之¶
唐髙祖武德五年十二月上幸涇陽之華池校獵¶
　上謂朝臣曰今日畋樂乎諫議大夫蘇世長對曰陛¶
<pb:KR2m0009_WYG_110-23a>¶
　下游獵薄廢萬機不滿十旬未見大樂上色變旣而¶
　笑曰狂發也世長曰爲臣私計則狂爲陛下國計則¶
　忠¶
八年十月校獵於周氏陂¶
　上謂侍臣曰獵以供宗廟朕當躬其事以伸孝享之¶
　誠¶
太宗貞觀五年大蒐於昆明池夷落君長從¶
十一年狩於濟源之陵山上曰古者先驅以供宗廟今¶
<pb:KR2m0009_WYG_110-23b>¶
所獲鹿宜令所司造脯醢以充薦享¶
十六年十二月狩於驪山¶
　時隂寒晦㝠圍兵斷絶上登山望見之顧謂左右曰¶
　吾見其不整而不刑則墮軍法刑之則是吾登髙臨¶
　下以求人之過也乃託以道險引轡入谷以避之¶
髙宗龍朔元年十月狩於陸渾縣六日至飛山頓帝親¶
御弧矢獲四鹿及兎數十頭¶
總章二年車駕自九成宫還京仍西狩校習自麟遊西¶
<pb:KR2m0009_WYG_110-24a>¶
北遶岐梁歴普潤爲兩頭¶
　殿中侍御史杜易簡賈言忠監圍山阜懸危躡蹻杖¶
　䇿不得暫停凡五日而合劾奏將軍劉元意黄河上¶
　等處斷圍元意竟抵罪黄河上圍日軍容齊整詔特¶
　原之¶
元宗先天元年十月幸新豐獵於驪山之下¶
開元三年大蒐於鳳泉¶
　右補闕崔向上疏曰臣聞天子三田若古有訓豈惟¶
<pb:KR2m0009_WYG_110-24b>¶
　爲乾豆賔客庖厨者哉亦將以閱兵講武戒不虞也¶
　詩美宣王之田徒御不驚有聞無聲謂畋獵時人皆¶
　衘枚有若聞而無讙譁也又曰悉率左右以燕天子¶
　謂悉驅禽順有左右之宜以安待王射也則知大綏¶
　將下亦有禮焉側聞獵於渭濵有異於是六飛馳騁¶
　萬騎騰躍衝翳薈蹴䝉籠越嶃險靡榛藂紅塵坐昬¶
　白日將暗毛羣擾攘羽族繽紛左右戎夷並伸驍勇¶
　攅鏑亂下交刃霜飛而降尊亂卑争捷於其間豈不¶
<pb:KR2m0009_WYG_110-25a>¶
　殆哉夫環衛而居暴客攸待清道而出行人尚驚如¶
　有墜駕之虞流矢之變獸窮則搏鳥窮則攫陛下復¶
　何以當之哉惟深思後慮以誡後圖天下幸甚¶
德宗貞元十一年十二月臘日畋於苑中止其多殺行¶
三驅之禮¶
武宗㑹昌元年十月車駕幸咸陽校獵¶
二年十月校獵於太白原¶
　唐開元禮¶
<pb:KR2m0009_WYG_110-25b>¶
　　皇帝田狩儀¶
仲冬狩田之禮前期十日兵部徵衆庻循田法虞部量¶
地廣狹表所田之野前狩三日本司建旗於所田之後¶
隨地之宜前一日未明諸将各帥士徒集旗下不得諠¶
譁質明弊旗後至者罰之兵部分申田令遂圍田其兩¶
翼之将皆建旗及夜布圍訖(若圍廣或先/期二日三日)圍闕其南面¶
(且據南面及/狩隨地所向)駕出以剛日其發引次舍如常将至田所¶
皇帝鼓行入圍鼓吹令鼓六十陳於皇帝東南西向六¶
<pb:KR2m0009_WYG_110-26a>¶
十陳於皇帝西南東向皆乘馬(各觜/蕭角)諸将皆鼓行赴圍¶
乃設驅逆之騎百有二十旣設驅逆皇帝乘馬南向有¶
司斂大綏以從諸公王以下皆乘馬帶弓矢陳駕前後¶
所司之屬又斂小綏以從乃驅獸出皇帝之前初一驅¶
過有司整飭弓矢以前再驅過本司奏進弓矢三驅過¶
皇帝乃從禽左而射之每驅必三獸以上皇帝發抗大¶
綏皇帝旣發然後公王發王發抗小綏諸公既發以次¶
射之訖驅逆之騎止然後百姓獵凡射獸自左而射之¶
<pb:KR2m0009_WYG_110-26b>¶
達於左腢爲上射達左耳本爲上射達右耳本爲次射¶
左髀達於右&KR1950;爲下射羣獸相從不盡殺已被射者不¶
射又不射其面不翦其毛其出表者不逐将止虞部建¶
旗於田内乃擂撃駕鼓及諸将之鼓士徒譟呼諸得禽¶
者獻於旗下致其左耳大獸公之小獸私之其上者以¶
供宗廟次者以供賔客下者以充庖厨乃命有司饁獸¶
於四郊以獸告至於廟社(其因講武以狩則/先設圍亦如之也)¶
宋太祖皇帝建隆二年十一月始狩於近郊賜宰相樞¶
<pb:KR2m0009_WYG_110-27a>¶
宻使節度觀察防禦團練使統軍侍衛諸軍校皆錦袍¶
(其後從臣皆/賜窄袍并靴)自是多以秋冬或正月畋於四郊先出禁¶
軍爲圍(去/聲)塲五方以鷙禽細犬從出城每行數里或召¶
從官飲至頓賜食上每中禽諸從官貢馬稱賀親王以¶
下射中者賜馬¶
太宗太平興國五年十二月畋於近郊¶
雍熙二年十一月詔曰三田之制其一曰乾豆謂腊之¶
以供祀也近以率遵時令薄狩郊畿既親射以獲禽宜¶
<pb:KR2m0009_WYG_110-27b>¶
奉先而登俎其以畋獵親獲獸付所司薦享太廟仍著¶
於令¶
端拱元年十月自今非特朕不於近甸游獵其五方所¶
畜鷹犬並放之仍令諸州不得以鷹犬來獻¶
淳化五年臘日命諸王田獵近郊¶
真宗咸平三年十二月以獵獲狐兎薦廟之餘賜中書¶
樞密院¶
大中祥符三年詔令教駿所養鷹鶻除量留十餘以備¶
<pb:KR2m0009_WYG_110-28a>¶
諸王從時展拜禮外自餘並去其覊紲縱之山林¶
　自景德四年後上不復出獵天僖初又詔禁圍草地¶
　許民耕墾¶
仁宗慶歴五年兵部員外郎直集賢院李柬之言祖宗¶
校獵之制所以順時令而訓戎事也陛下臨御以來未¶
嘗講修此禮願詔有司草儀注擇日命殿前馬步軍司¶
互出兵馬以從獵於近郊詔樞密院討詳先朝校獵制¶
度十月御内東門賜從官酒三行奏鈞容樂幸瓊林苑¶
<pb:KR2m0009_WYG_110-28b>¶
門賜從官食遂獵於楊村燕幄殿奏教坊樂遣使以所¶
獲麞兎馳薦太廟既而召父老臨問賜以飲食茶絹及¶
賜五坊軍士銀絹有差¶
六年十一月復獵於城南東韓村自玉津園去輦乘馬¶
分騎士數千爲左右翼節以旗鼓合圍塲徑十餘里部¶
隊相應天子按轡中道親挾弓矢而屢獲禽是時道傍¶
居民或畜&KR0546;兎鳬雉驅於塲中因謂輔臣曰畋獵所以¶
訓武事非專所獲也悉令縱之至&KR0068;店御帳殿召問所¶
<pb:KR2m0009_WYG_110-29a>¶
過父老子孫供養之數土地種植所宜且歎其衣食麤¶
糲而能享夀人加恩勞還次近郊遣衛士更奏技駕前¶
兩兩相當掉鞅挾槊以决勝又謂輔臣曰此亦可觀士¶
之才勇免所過民田在圍内租稅一年時交趾李徳政¶
適遣使獻馴象未見特召預觀賜紫袍塗金帶¶
七年三月詔罷出獵以諌者多故也¶
　¶
　¶
<pb:KR2m0009_WYG_110-29b>¶
　¶
　¶
　¶
　¶
　¶
　¶
　¶
　文獻通考卷第一百十¶
