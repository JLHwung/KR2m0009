# -*- mode: mandoku-view; -*-
#+TITLE: 文獻通考
#+DATE: 2015-08-24 22:49:32.111087
#+PROPERTY: ID KR2m0009
#+PROPERTY: BASEEDITION WYG    
#+PROPERTY: JUAN 卷十七
<pb:KR2m0009_WYG_017-1a>¶
欽定四庫全書¶
　文獻通考卷十七¶
　　鄱　陽　馬　端　臨　貴　與　著¶
　征𣙜考四¶
　　𣙜酤(禁酒/)¶
酒誥文王誥教小子有正有事無彛酒越庶國飲惟祀¶
德將無醉　矧汝剛制于酒厥或告曰羣飲汝勿佚盡¶
執拘以歸于周予其殺又惟殷之迪諸臣惟工乃湎于¶
<pb:KR2m0009_WYG_017-1b>¶
酒勿庸殺之姑惟教之¶
　　東坡蘇氏曰自漢武帝以來至於今皆有酒禁刑¶
　　者有至流賞或不貲未嘗少縱而私釀終不能絶¶
　　周公獨何以能禁之曰周公無所利於酒也以正¶
　　民德而已甲乙皆笞其子甲之子服乙之子不服¶
　　何也甲笞其子而責之學乙笞其子而奪之食此¶
　　周公之所以能禁酒也¶
周官萍氏掌幾酒謹酒(幾者幾察酤賣過多及非時/者謹者使民節用而無&KR0212;也)¶
<pb:KR2m0009_WYG_017-2a>¶
漢文帝即位賜民餔五日(餔布也王德布於天/下合聚飲食為餔)¶
　漢興有酒酤酤禁其律三人以上無故羣飲酒罰金¶
　四兩¶
十六年九月令天下大餔¶
後元年詔戒為酒醪以靡榖¶
景帝中元三年夏旱禁酤酒¶
後元年夏大酺民得酤酒¶
武帝天漢三年初𣙜酒酤¶
<pb:KR2m0009_WYG_017-2b>¶
昭帝元始二年二月詔有司問郡國所舉賢良文學民¶
所疾苦乃罷𣙜酤官從賢良文學之議也　令民得以¶
律占租賣酒升四錢¶
　　顔氏曰占謂自隠度其實定其辭也武帝時賦斂¶
　　煩多律外而取今始復舊¶
　　公非劉氏曰罷酤占租賣酒錢共是一事以律占¶
　　租者謂令民賣酒以所得利占而輸其租矣占不¶
　　以實則論如律也租即賣酒之稅也賣酒升四錢¶
<pb:KR2m0009_WYG_017-3a>¶
　　所以限民不得厚利爾王子侯表旁光侯殷坐貸¶
　　子錢不占租皆免侯義與此占租同¶
　　先公曰按租字古時恐以為錢貨所直之名如食¶
　　貨志賈誼諫法使天下公得僱租鑄錢顔注僱傭¶
　　之直或租其本是也¶
王莽簒漢始立法官自釀酒賣之¶
　羲和魯&KR0716;言山澤鹽鐵錢布帛五均賒貨斡在縣官¶
　唯酒酤乃獨未斡詩曰無酒酤我而論語曰酤酒不¶
<pb:KR2m0009_WYG_017-3b>¶
　食二者非相反也夫詩據承平之時酒酤在官和㫖¶
　便人可以相御也論語孔子當周衰亂酒酤在民薄¶
　惡不誠是以疑而勿食今絶天下之酒則無以行禮¶
　相養放而亡限則費財傷民請法古令官作酒以二¶
　千五百石為一均率開一盧以賣(如淳曰盧肆地臣/瓚曰盧酒甕也師)¶
　(古曰盧者賣酒之區也以其一/邊高形如鍜家盧故取名耳)讐五十釀為凖一釀¶
　用麤米二斛麴一斛得成酒六斛六斗各以其市月¶
　朔米麴三斛并計其賈而參分之以其一為酒一斛¶
<pb:KR2m0009_WYG_017-4a>¶
　之平除米麴本賈計其利而什分之以其七入官其¶
　及糟酨灰炭(酨酢漿也/才代反)給工器薪樵之費羲和置命¶
　士督五均六斡郡有數人皆用富賈洛陽薛子仲張¶
　長叔臨菑姓偉等(姓姓名/偉也)乗傳求利交錯天下因與¶
　郡縣通姦多張空簿府蔵不實百姓愈病莽知民苦¶
　之復下詔曰夫鹽食肴之將酒百藥之長嘉㑹之好¶
　鐵用農之本名山大澤饒衍之蔵五均賒貸百姓所¶
　取平卬以給贍鐡布銅冶通行有無備民用也此六¶
<pb:KR2m0009_WYG_017-4b>¶
　者非編户齊民所能家作必卬於市雖貴數倍不得¶
　不買豪民富賈即要貧弱先聖知其然故斡之每一¶
　斡為設科條防禁犯者罪至死姦吏猾民並侵衆庶¶
　各不安生¶
東漢和帝永元十六年詔兗豫徐冀四州雨多傷稼禁¶
酤酒¶
順帝漢安二年禁酒¶
桓帝永興二年以旱蝗饑饉禁郡國不得賣酒祠祀裁¶
<pb:KR2m0009_WYG_017-5a>¶
足¶
漢末曹操表奏酒禁孔融爭之¶
趙石勒以民始復業資儲未豐重制禁釀行之數年無¶
復釀者¶
　　致堂胡氏曰用兵以食為尤急故禁酒為其糜米¶
　　榖也而後世當尚武之時取利於酒奪民酤而𣙜¶
　　之官比承平時責利加倍而軍屯所在又許之置¶
　　塲自釀爭多競勝謂足以充軍費省民力豈古今¶
<pb:KR2m0009_WYG_017-5b>¶
　　世變之異歟不然何曹操石勒能行之而後之君¶
　　子不能也¶
宋文帝時揚州大水主簿沈亮建議禁酒從之¶
後魏明帝正光後國用不足有司奏斷百官常給之酒¶
計一嵗所省米五萬三千五十四斛九斗蘖榖五千九¶
百六十斛麴三十萬五百九十九斤其四時郊廟百神¶
群祀依式供營逺蕃客使不在斷限¶
陳文帝時虞荔以國用不足奏立𣙜酤之科天嘉二年¶
<pb:KR2m0009_WYG_017-6a>¶
從之¶
隋文帝開皇三年先時尚依周末之弊官置酒坊收利¶
至是罷酒坊與百姓共之¶
唐初無酒禁乾元元年京師酒貴肅宗以廩食方屈乃¶
禁京城酤酒期以麥熟如初二年饑復禁酤非光祿祭¶
祀燕蕃客不御酒¶
代宗廣德二年&KR0239;天下州各量定酤酒户隨月納稅此¶
外不問公私一切禁斷¶
<pb:KR2m0009_WYG_017-6b>¶
大厯六年量定三等逐月稅錢並充布絹進奉¶
德宗建中元年罷酒稅三年復制禁人酤酒官自置店¶
酤收利以助軍費斛收直三十州縣總領漓薄私釀者¶
論其罪尋以京師四方所湊罷𣙜¶
　　致堂胡氏曰善政建於古聖王者後世鮮克遵之¶
　　以謂時異事殊不可膠柱而調瑟也不善之政興¶
　　於聚斂之臣者後世多不肯改以為强兵足用不¶
　　可既有而棄之也𣙜酒茗算舟車筦山澤古聖王¶
<pb:KR2m0009_WYG_017-7a>¶
　　所不為而後世以為大利之源置官立法防之嚴¶
　　取之悉甚於常賦一有廢弛立見闕匱不知三代¶
　　之天下亦後世之天下亦廩官吏亦用軍旅亦賑¶
　　水旱亦交四夷所仰者獨貢助什一而足是何道¶
　　也故取之有制用之有節量入以為出無侈靡妄¶
　　費則貢物什一不啻足矣費出無涯征求無藝貢¶
　　助常法所不能支則必𣙜之又𣙜算之又算筦之¶
　　又筦稱貸於富家稅陌於大旅多至於倍蓰加至¶
<pb:KR2m0009_WYG_017-7b>¶
　　於什百於是財竭下叛并國而失之是故知治體¶
　　者欲罷官𣙜酒使民自為之而量取其利雖未盡¶
　　合古制亦裕民去奢之漸也德宗盡罷之善矣已¶
　　而牟利最急故知盡罷之未若勿𣙜而以予民之¶
　　為善也¶
貞元二年復禁京城畿縣酒天下置肆以酤者每斗𣙜¶
百五十錢其酒户與免雜差役獨淮南忠武宣武河東¶
𣙜麴而已¶
<pb:KR2m0009_WYG_017-8a>¶
　　按昔人舉杜子美詩以為唐酒價每斗為錢三百¶
　　今𣙜百五十錢則輸其半於官矣¶
憲宗元和六年京兆府奏𣙜酒錢除出正酒户外一切¶
隨兩稅青苖錢據貫均率從之¶
十二年户部奏准&KR0239;文如配户出𣙜酒錢處即不得更¶
置官店𣙜酤其中或恐諸州府先有不配户出錢者即¶
須𣙜酤請委州府長官據當處錢額約米麴時價收利¶
應額足即止¶
<pb:KR2m0009_WYG_017-8b>¶
太和八年遂罷京師𣙜酤凡天下𣙜酒為錢百五十六¶
萬餘緡而釀費居三之一貧户逃酤不在焉¶
㑹昌六年勅揚州等八道州府置𣙜麴并置官店酤酒¶
代百姓納𣙜酒錢并充資助軍用各有權許限揚州陳¶
許汴州襄州河東五處𣙜麴浙西浙東鄂岳三處置官¶
店酤酒如聞禁止私酤官司過為嚴酷一人違犯連累¶
數家閭里之間不免咨怨宜從今以後如有百姓私酤¶
及置私麴者但許罪止一身同謀容縱任據罪處分鄉¶
<pb:KR2m0009_WYG_017-9a>¶
井之内如有不知情並不得追擾兼不得沒入家産¶
昭宗世以用度不足易京畿邊鎮麴法後𣙜酒以贍軍¶
鳯翔節度使李茂貞方顓其利按兵請入奏利害天子¶
遽罷之¶
梁開平三年&KR0239;聽諸道州府百姓自造麴官中不禁¶
後唐天成三年&KR0239;三京鄴諸道州府鄉村人户自今年¶
七月後於夏秋田苖上每畝納麴錢五文足陌一任百¶
姓造麴醞酒供家其錢隨夏秋徵納並不折色其京都¶
<pb:KR2m0009_WYG_017-9b>¶
及諸道州府縣鎮坊界及關城草市内應逐年買官麴¶
酒户便許自造麴醞酒貨賣仍取天成二年正月至年¶
終一年逐月計算都買麴錢數内十分祗納二分以充¶
𣙜酒錢便從今年七月後管數徵納𣙜酒户外其餘諸¶
色人亦許私造酒麴供家即不得衷私賣酒如有故違¶
便仰糾察勒依中等酒户納𣙜其村坊一任沽賣不在¶
納𣙜之限¶
　　吳氏能改齋謾錄曰今之秋苖有麴脚錢之𩔖此¶
<pb:KR2m0009_WYG_017-10a>¶
　　事起於五代後唐當時雖納麴錢而民間却許自¶
　　賣酒時移事變麴錢之額遂為定制而民間則禁¶
　　私酤矣¶
長興元年赦節文人户秋苖一畝元徵麴錢五文今後¶
特放三文止徵二文¶
二年放麴錢官中自造麴逐年減舊價一半於在城貨¶
賣除在城居人不得私造外鄉村人户或要供家一任¶
私造令下人甚便之　其年七月以課額不迨准前禁¶
<pb:KR2m0009_WYG_017-10b>¶
鄉村百姓造麴其已造到者令納官量支還麥本¶
周顯德四年勅停罷先置賣麴都務應鄉村人户今後¶
並許自造米醋及買糟造醋供食仍許於本州縣界就¶
精美處酤賣其酒麴條法依舊施行先是晉漢以來諸¶
道州府皆權計麴額置都務以沽酒民間酒醋例皆漓¶
薄上知其弊故命改法¶
　　吳氏能改齋謾錄曰魏名臣傳中書監劉放曰官¶
　　販苦酒與百姓爭錐刀之末請停之苦酒蓋醋也¶
<pb:KR2m0009_WYG_017-11a>¶
　　醋之有𣙜自魏已然乃知不特近世也¶
宋朝之制三京官造麴聽民納直諸州城内皆置務釀¶
之縣鎮鄉閭或許民釀而定其嵗課若有遺利則所在¶
皆請官酤¶
　陳滑蔡潁隨郢鄧金房州信陽軍舊皆不禁太平興¶
　國初京西轉運使程能請𣙜之乃置官吏局署取民¶
　租米麥給釀以官錢市樵薪及吏工俸料嵗計獲利¶
　無幾而主吏規其盈羡又醞齊不良酒多漓壞至課¶
<pb:KR2m0009_WYG_017-11b>¶
　民婚葬量户大小令酤民甚苦之嵗儉物貴殆不償¶
　其費太宗知其弊淳化五年詔募民自釀輸官錢減¶
　常課三之二使易辦民有應募者檢視其資産長吏¶
　及大姓共保之後課不登則均償之是嵗取諸州嵗¶
　課錢少者四百七十二處募民自酤或官賣麴收其¶
　直其後民應募者寡猶多官釀¶
　陜西雖𣙜酤而尚多遺利度支員外郎李士衡請增¶
　課以助邊費乃嵗增十一萬餘貫兩淛舊制募民掌¶
<pb:KR2m0009_WYG_017-12a>¶
　𣙜雍熙初以民多私釀乃蠲其禁其𣙜酤嵗課如麴¶
　錢之制附兩稅均率雍熙二年詔杭州更𣙜法以來¶
　城郭富豪之家坐收酤醞之利鄉村貧弱之户例納¶
　配率之錢非便可仍依江南例官造酒減價酤賣其¶
　所均錢並罷納天禧四年轉運使方仲荀言本道酒¶
　課舊額十四萬遺利尚多乃嵗增課九萬八十貫¶
　川陜承偽制賣麴價重開寶二年詔減十之二既而¶
　頗興𣙜酤言事者多以為非便乃罷之仍舊賣麴¶
<pb:KR2m0009_WYG_017-12b>¶
太宗皇帝太平興國元年詔先是募民掌茶鹽𣙜酤民¶
多增常數求掌以規利嵗或荒儉商旅不行致虧常課¶
多籍沒家財以償甚乖仁恕之道今後宜並以開寶八¶
年額為定不得復增¶
真宗景德四年詔曰𣙜酤之法素有定規宜令計司立¶
為永式自今中外不得復議增課以圖恩奬¶
　時承平日久掌財賦者法禁愈密悉籠取遺利凡較¶
　課以祖額前界遞年相參景德初𣙜務連嵗有羡三¶
<pb:KR2m0009_WYG_017-13a>¶
　司即取多收者為額上以其不俟朝㫖或致掊克乃¶
　詔增額皆奏裁¶
至道二年兩京諸州收𣙜課銅錢一百二十一萬四千¶
餘貫鐵錢一百五十六萬五千餘貫京城賣麴錢四十¶
八萬餘貫天禧末𣙜課銅錢增七百七十九萬六千餘¶
貫鐵錢增一百三十五萬四千餘貫賣麴增三十九萬¶
一千餘貫漢初犯私麴者並棄市周祖始令至五觔死¶
建隆二年四月以周法太峻令民犯私麴者至十五觔¶
<pb:KR2m0009_WYG_017-13b>¶
以私酒入城至三斗者始處極典其餘論罪有差私市¶
酒麴者減造者罪之半三年三月再下酒麴之禁凡私¶
造差定其罪城郭二十觔鄉閭三十觔棄市民敢持私¶
酒入京城五十里西京及諸州城二十里者至五斗死¶
所定里數外有官署酤酒而私酒入其地一石棄市乾¶
德四年詔比建隆之禁第減之凡至城郭五十觔以上¶
鄉閭一百觔以上私酒入禁地二石三石以上至有官¶
署處四石五石以上者乃死法益輕而犯者鮮矣¶
<pb:KR2m0009_WYG_017-14a>¶
熙寧十年以前天下諸州酒課嵗額¶
　四十萬貫以上¶
　　東京　成都(二十/八務)¶
　三十萬貫以上¶
　　開封(三十/五務)　秦(十八/務)　杭(十/務)¶
　二十萬貫以上¶
　　京兆(二十/三務)　延(十二/務)　鳳翔(二十/五務)　渭(十三/務)　蘇¶
　　(七/務)¶
<pb:KR2m0009_WYG_017-14b>¶
　十萬貫以上¶
　　西京(二十/三務)　北京(二十/七務)　齊(二十/六務)　鄆(十一/務)　徐¶
　　(七/務)　許(十三/務)　滄(二十/三務)　真定(八/務)　定(六/務)　華(十/務)¶
　　　慶(十三/務)　鎮戎(六/務)　太原(十一/務)　亳(十二/務)　鄜¶
　　(六/務)　宿(十三/務)　楚(五/務)　泗(七/務)　真(八/務)　越(十/務)　湖¶
　　(六/務)　婺(九/務)　秀(十七/務)　江寧(六/務)　常(九/務)　江陵(十/五)¶
　　(務/)　綿(十四/務)　漢(十九/務)　邛(十九/務)　果(二/務)　梓(十/八)¶
　　(務/)　閬(四十/二務)¶
<pb:KR2m0009_WYG_017-15a>¶
　五萬貫以上¶
　　南京(九/務)　青(十/務)　密(五/務)　萊(四/務)　淄(七/務)　淮陽(四/務)¶
　　　兖(九/務)　濟(六/務)　單(四/務)　濮(七/務)　襄(八/務)　鄧(八/務)¶
　　孟(五/務)　蔡(二十/二務)　陳(六/務)　潁(七/務)　鄭(八/務)　澶(九/務)¶
　　冀(十四/務)　瀛(七/務)　博(十四/務)　棣(十三/務)　德(十六/務)¶
　　恩(十一/務)　濵(八/務)　相(七/務)　邢(十二/務)　洺(十一/務)　深¶
　　(五/務)　趙(七/務)　河中(七/務)　陜(十五/務)　同(十一/務)　耀(五/務)¶
　　　邠(五/務)　寧(八/務)　環(二十/五務)　保安(二/務)　涇(六/務)　隴¶
<pb:KR2m0009_WYG_017-15b>¶
　　(十/務)　階(六/務)　德順　　通逺　　晉(十二/務)　儀(七/務)¶
　　　絳(八/務)　隰(八/務)　汾(四/務)　揚(九/務)　泰(八/務)　夀(十六/務)¶
　　　廬(三/務)　舒(十九/務)　無為(十/務)　潤(六/務)　明(五/務)　溫¶
　　(七/務)　台(八/務)　衢(四/務)　睦(七/務)　宣(七/務)　信(八/務)　潭(八/務)¶
　　　鄂(八/務)　鼎(五/務)　眉(十六/務)　蜀(八/務)　彭(八/務)　嘉(三/務)¶
　　　遂(四/務)　合(九/務)　興元(三十/六務)　建(十三/務)¶
　五萬貫以下¶
　　沂(六/務)　濰(三/務)　曹(四/務)　光化(一/務)　汝(十/務)　滑(四/務)¶
<pb:KR2m0009_WYG_017-16a>¶
　　永靜(六/務)　懷(十/務)　磁(十二/務)　衞(五/務)　祁(三/務)　保(一/務)¶
　　　通利(六/務)　解(四/務)　虢(六/務)　商(八/務)　坊(四/務)　鳳(五/務)¶
　　　岷　　乾(七/務)　忻(二/務)　嵐(四/務)　保德(一/務)　岢嵐¶
　　(一/務)　石(二/務)　海(四/務)　通(四/務)　蘄(八/務)　和(五/務)　光(七/務)¶
　　　黄(八/務)　漣水(一/務)　高郵(三/務)　太平(六/務)　江(六/務)¶
　　洪(七/務)　饒(九頭在城德五縣利/石    景    興)　興國(三/務)　安(五/務)¶
　　　澧(二/務)　岳(四/務)　簡(十五/務)　資(十六/務)　懷安(十二/務)¶
　　　劍(三/務)¶
<pb:KR2m0009_WYG_017-16b>¶
　三萬貫以下¶
　　廣濟(一/務)　隨(二/務)　金(一/務)　均(三/務)　郢(三/務)　唐(五/務)¶
　　鄚(四/務)　雄(一/務)　乾寧(二/務)　㶚(四/務)　安肅(一/務)　永寧¶
　　(二/務)　廣信(一/務)　順安(一/務)　丹(三/務)　北平(一/務)　熙(一/務)¶
　　　成(三/務)　潞(十/務)　府(一/務)　代(七/務)　威勝軍(八/務)　平¶
　　定軍(四/務)　澤(五/務)　憲(一/務)　慈(三/務)　遼(三/務)　滁(六/務)¶
　　濠(七/務)　處(八/務)　歙(六/務)　南康(四/務)　廣德(二/務)　䖍(十/三)¶
　　(務/)　池(六/務)　撫(一/務)　筠(一/務)　臨江(三/務)　建昌(三/務)¶
<pb:KR2m0009_WYG_017-17a>¶
　　衡(六/務)　漢陽(三/務)　陵井監(二十/務)　永康(八/務)　荆門¶
　　(一/務)　昌(四/務)　普(四十/三務)　榮(六/務)　渠(一/務)　廣安(三/務)¶
　　利(六/務)　南劍(十五/務)　三泉(一/務)　蓬(七/務)　興(一/務)　洋¶
　　(五/務)¶
　一萬貫以下¶
　　登(二/務)　信陽(二/務)　信安(一/務)　保定(一/務)　房(三/務)　慶¶
　　成(三/務)　寧化軍(一/務)　南安(二/務)　吉(九/務)　袁(四/務)　永¶
　　(三/務)　邵(二/務)　峽(一/務)　歸(一/務)　雅(七/務)　瀘(一/務)　巴(十/四)¶
<pb:KR2m0009_WYG_017-17b>¶
　　(務/)　邵武(四/務)　文(一/務)¶
　五千貫以下¶
　　原(十一/務)　開寶監　　火山軍(一/務)　道(一/務)　郴(一/務)¶
　　　全(一/務)　桂陽(六/務)　戎(三/務)　富順監(一/務)　龍(三/務)¶
　　集(二/務)　壁(三/務)　大寧監(一/務)　渝(四/務)　萬(一/務)　忠(一/務)¶
　無定額¶
　　萊蕪監　利國監　河　康定軍　沙苑監　太¶
　　平監　司竹監　大通監　麟　豐　永平監¶
<pb:KR2m0009_WYG_017-18a>¶
　　辰　沅　淯州監　黎　茂　威　劍門關¶
　無𣙜¶
　　夔　黔　達　開　施　涪　雲安　梁山　福¶
　　　汀　泉　漳　興化　廣南東西兩路州軍¶
　　右會要所載熙寧以前天下酒課嵗額以大數為¶
　　之第等如此内大郡課多者除錢之外又有總絹¶
　　布之𩔖不悉錄¶
　　止齋陳氏曰國初諸路未盡禁酒吳越之禁自錢¶
<pb:KR2m0009_WYG_017-18b>¶
　　氏始而京西禁始太平興國二年閩廣至今無禁¶
　　大抵祖宗條約酒課大為之防淳化四年十二月¶
　　十四日&KR0239;令諸州以茶鹽酒稅課利送納軍資府¶
　　於是稍嚴密矣咸平四年五月四日&KR0239;諸州麴務¶
　　自今後將一年都收到錢仍取端拱至淳化元年¶
　　三年内中等錢數立為祖額比較科罰則酒課立¶
　　額自此始然則蔵之州縣而已慶厯二年閏九月¶
　　二十四日初收增添鹽酒課利錢嵗三十七萬四¶
<pb:KR2m0009_WYG_017-19a>¶
　　千一百三十餘貫上京則酒課上供始於此從王¶
　　琪之請也(今户部所謂王福部/一文添酒錢是也)熙寧五年正月四¶
　　日令官務每升添一文不入係省文帳增收添酒¶
　　錢始於此則熙寧添酒錢也崇寧二年十月八日¶
　　令官監酒務上色每升添二文中下一文以其錢¶
　　贍學四年十月量添二色酒價錢上色升五文次¶
　　三文以其錢贍學則崇寧贍學添酒錢也(五年二/月四日)¶
　　(罷贍學/添酒錢)政和五年十二月十一日令諸路依山東¶
<pb:KR2m0009_WYG_017-19b>¶
　　酒價升添二文六分入無額上供起發則政和添¶
　　酒錢也建炎四年十一月十二日曾紆申請權添¶
　　酒錢每升上色四十二文次色十八文以其錢一¶
　　分州用一分充漕計一分提刑司樁管則建炎添¶
　　酒錢也紹興元年五月六日令諸州軍賣酒虧折¶
　　本錢隨宜增價不以多寡一分州用一分漕計一¶
　　分𨽻經制前此酒有定價每添一文皆起請後行¶
　　之至是州郡始自增酒價而價不等矣十二月十¶
<pb:KR2m0009_WYG_017-20a>¶
　　八日令添酒錢每升上色二十文下色十文一半¶
　　提刑司樁管一半州用三年四月八日令煮酒量¶
　　添三十文作一百五十文足以其錢起發五年閏¶
　　二月二十三日置總制司六月五日令州縣見賣¶
　　酒務不以上下每升各增五文𨽻總制而總制錢¶
　　始於此六年二月二十二日令賣煮酒權增升十¶
　　文以四文州用六文令項樁管贍軍是為六文煮¶
　　酒錢七年正月二十二日令諸州增置户部贍軍¶
<pb:KR2m0009_WYG_017-20b>¶
　　酒庫一所以其息錢三分留本州充本餘錢應副¶
　　大軍月樁無月樁處起發是為七分酒息錢八年¶
　　六月十日令兩浙諸路煮酒增添十文足并蠟蒸¶
　　酒增添五文足内六文𨽻總制九年七月二十九¶
　　日以都督府申請權添煮酒一十文内四文本州¶
　　糜費六文三省樞密院樁管激賞庫拘收是為六¶
　　分煮酒錢而又有發運司造舡添酒錢每升上色¶
　　三文次二文提舉司量添酒錢不以上下色升一¶
<pb:KR2m0009_WYG_017-21a>¶
　　文蓋不知所始紹興十一年二月八日并為七色¶
　　酒錢𨽻經制而坊場名課亦數增長與蜀之折估¶
　　不與焉則紹興添酒錢也酒政之為民害至此極¶
　　矣不可不稍寛也¶
仁宗時河北酒稅務有監臨官而轉運司復遣官比視¶
嵗課寖以侵民詔禁之既而又請場務嵗課三千緡以¶
上者以使臣監臨帝曰嵗入不多而增官得無擾乎乃¶
詔嵗課倍其數乃增使臣時天下茶鹽酒稅嵗課有比¶
<pb:KR2m0009_WYG_017-21b>¶
年不登者詔取一嵗中數别為額後雖羡溢勿復增¶
嘉祐初又詔酒稅場務毋得抑配人户苛阻商旅求羡¶
餘以希賞¶
乾興初言者謂天下酒課月比嵗增無有藝極非古者¶
禁羣飲教節用之義遂詔鄉村毋得增置酒場已募民¶
主之者期三年他人雖欲增課以售弗聽主者欲自增¶
課委官吏度異時不致虧負然後上聞既而御史中丞¶
晏殊請酒場利薄者悉禁增課從之¶
<pb:KR2m0009_WYG_017-22a>¶
　初酒場嵗課不登州縣多責衙前或五保輸錢以充¶
　其數嘉祐治平中數戒止之又詔蠲京師酒户所負¶
　麴錢十六萬緡¶
皇祐中酒麴嵗課合緡錢一千四百九十八萬六千一¶
百九十六至治平中減二百一十二萬三千七百三而¶
皇祐中又入金帛絲纊芻粟材木之𩔖總其數四萬七¶
百六十治平中乃增一百九十九萬一千九百七十五¶
云¶
<pb:KR2m0009_WYG_017-22b>¶
英宗治平四年詔江南近復村酒場抑民市酒者罷之¶
神宗熙寧四年三司承買酒麴坊場錢率千錢稅五十¶
儲之以祿吏七年諸郡舊不釀酒者許以公使錢釀之¶
率百緡為一石溢額者論以違制律¶
崇寧二年知漣水軍錢景允言建立學舍請以承買醋¶
坊錢給用詔常平司計其無害公費乃如所請仍令他¶
路凖行之¶
　先是元祐初臣僚請罷𣙜醋而户部以為本無禁文¶
<pb:KR2m0009_WYG_017-23a>¶
　命加約束至紹聖二年翟思請諸郡醋坊日息用度¶
　之餘悉歸之常平以待他用及是景允有請故令常¶
　平司計之¶
宣和六年户部奏諸路增酒錢請如元豐法悉充上供¶
為户部用毋以入漕司從之¶
高宗建炎三年張浚用趙開總領四川財賦開言蜀民¶
已困惟𣙜酤尚有贏餘遂大變酒法自成都始先罷公¶
帑賣供給酒即舊撲賣坊場所置隔釀設官主之民以¶
<pb:KR2m0009_WYG_017-23b>¶
米赴官自釀每斛輸錢三十頭子錢二十二明年徧其¶
法於四路於是嵗遞增至六百九十餘萬貫凡官槽四¶
百所私店不與焉於是東南之酒額亦日增矣¶
　四川制置使胡世將即成都潼川府資普州廣安軍¶
　創清酒務許人户買撲分認嵗課為錢四萬八千餘¶
　緡自趙開行隔槽法所增至十四萬六千餘緡(紹興/元年)¶
　(額/)及世將改官監所入又倍自後累增至五十四萬¶
　八千餘緡(紹興二十/五年額)而外邑及民户坊場又為三十¶
<pb:KR2m0009_WYG_017-24a>¶
　九萬緡(淳熙二/年額)然隔槽之法始行聽民就務分槽醖¶
　賣官計所入之米而取其課若未病也行之既久醖¶
　賣虧欠則責入米之家認定月額不復𣙜其米而第¶
　取其錢民始病矣¶
　中興後增添酒價錢入漕計及總制司本末見前止¶
　齋論¶
紹興十三年詔淮東總所酒止於元置州軍淮西總所¶
止於建康揚州止於本州不於别州縣村鎮添置其有¶
<pb:KR2m0009_WYG_017-24b>¶
添置及諸軍開沽並與停閉¶
十五年罷䕫路酒禁䕫舊無酒禁為場店一百四十餘¶
所建炎末增至六百餘所約增額錢四萬二千九百餘¶
貫然土荒人少不以為便至是宣撫司與轉運司對數¶
補填遂弛其禁　十二月詔南北十一庫並𨽻左右司¶
充贍軍激賞酒庫¶
二十一年詔諸軍買撲酒坊特許依舊監官賞格四萬¶
三萬貫以上場務增及一倍減一年磨勘以下者遞賞¶
<pb:KR2m0009_WYG_017-25a>¶
有差¶
　乾道間又詔諸酒庫除本任旬發窠名錢外能補納¶
　前官拖欠者各有賞勸　又詔十萬貫以上場務酒¶
　官任滿與減四年磨勘餘等第推賞有差¶
二十五年罷逐路漕司寄造酒以侍御史湯鵬舉言諸¶
州縣寄造不支本錢專用耗米始於李椿年甚於曹泳¶
故也¶
三十年以檢㸃措置贍軍酒庫改𨽻户部既而户部侍¶
<pb:KR2m0009_WYG_017-25b>¶
郎邵大受等言嵗計頼經總制窠名至多今諸路嵗虧¶
二百萬皆緣諸州公使庫廣行造酒别置店沽賣以致¶
酒務例皆敗壞乃詔户部行下提刑司檢察諸州將違¶
法酒店日下住罷其諸州别置酒庫如軍糧酒庫防樁¶
庫月樁庫之𩔖并省務寄酒及帥司激賞酒庫應未分¶
𨽻經制錢去處並日下立額分𨽻補趂虧額¶
三十一年殿帥趙宻以諸軍酒坊六十六歸之户部(又/見)¶
(九/年)同安郡王楊存中罷殿帥復以私家撲酒坊九處上¶
<pb:KR2m0009_WYG_017-26a>¶
之嵗通收息六十萬緡有奇以十分為率七分起赴行¶
在三分應副漕計蓋自軍興以來諸帥擅𣙜酤之利由¶
是縣官始得資之以佐經費焉¶
　乾道元年以浙東西六十四所撥付三衙分認課額¶
　嵗付左蔵南庫輸餘錢充贍軍器等用五年三衙以¶
　酒庫還之户部¶
孝宗隆興二年右正言鼂公武言私酒私麴有禁法也¶
未聞有犯糯米之罰者乞行禁止¶
<pb:KR2m0009_WYG_017-26b>¶
二年臣僚言贑州并福建廣南等處以煙瘴之地許民¶
間自造酒服藥小民無力醖造𣙜酤之利盡歸豪户乞¶
將所造酒經官稅畢然後出賣其稅錢樁發行在從之¶
八年詳定&KR0239;令所以知常德府劉邦翰言湖北之民困¶
於酒坊至貧之家不捐萬錢則不能舉一吉凶之禮乞¶
將課額令民隨産業均納其醖造酤賣聽民便然以酒¶
課均分民間即是兩稅之外别生一稅他日漁利之臣¶
仍舊酤𣙜而此稅不除反為民害乃檢乾道重修&KR0239;令¶
<pb:KR2m0009_WYG_017-27a>¶
禁止抑買¶
淳熙三年詔減四川酒課錢四十七萬三千五百餘貫¶
令禮部給降度牒六百六十一道補還今嵗減數自來¶
年以後於四川合應副湖廣總所錢内截上件錢補足¶
從制使范成大之請也¶
七年從右正言葛邲之請詔民間買撲酒坊一界既滿¶
無人承買雖欲還官而官司不受無以償還虚受刑責¶
仰諸路提刑司委官體究蠲放¶
<pb:KR2m0009_WYG_017-27b>¶
八年兵部侍郎芮輝言潭州自紹興初劇盗馬友行稅¶
酒法一方便之於官無費嵗得錢十四五萬緡昨守臣¶
辛棄疾變𣙜酒人多移徙乞依舊法¶
　　按𣙜酒之課額既重官自醖造則不免高價抑勒¶
　　人户沽買欲以課額隨民均配而縱其自釀則又¶
　　是兩稅之外别生一稅他日必有稅不除而再𣙜¶
　　酒之事惟有於要閙坊場之地聽民醖造納稅之¶
　　後從便酤賣實為公私兩利但恐各處先立定高¶
<pb:KR2m0009_WYG_017-28a>¶
　　大之額則所收稅未必能及額耳縣官惟務𣙜利¶
　　而便民之事乃愧於一劇盗何邪¶
　　建炎以來朝野雜錄曰舊兩浙坊場一千三百三¶
　　十四嵗收凈利錢八十四萬緡至是合江浙荆湖¶
　　人户撲買坊場一百二十七萬緡而已蓋自紹興¶
　　初槩增五分之後坊場敗闕者衆故也¶
　　水心葉氏平陽縣代納坊場錢記曰自前世鄉村¶
　　以分地撲酒有課利買名淨利錢恣民增錢奪買¶
<pb:KR2m0009_WYG_017-28b>¶
　　或賣不及則為敗缺而當停閉雖當停閉而錢自¶
　　若官督輸不貸民無高下枚户而償雖良吏善政¶
　　莫能救也嘉定二年浙東提舉司言溫州平陽縣¶
　　言縣之鄉村坊店二十五當停閉二十一有坊店¶
　　之名而無其處舊傳自宣和時則然錢之以貫數¶
　　二千六百七十三州下青冊於縣月取嵗足無敢¶
　　蹉跌保正賦飲户不實杯盂之酤罌缶之釀强家¶
　　幸免浮細受害窮山入雲絶少醉者鬻樵雇薪抑¶
<pb:KR2m0009_WYG_017-29a>¶
　　配白納而永嘉至有算畝而起反過正稅斯又甚¶
　　矣且縣人無沈湎之失而受敗缺之咎十百零細¶
　　承催乾沒闗門逃避攘及鍋釜子孫不息愁苦不¶
　　止惟垂裁哀頗加救助伏見近造偽會子抵罪者¶
　　所籍之田及餘廢寺亦有殘田謂宜賜縣就用本¶
　　利足以相直補青冊之缺釋飲户之負不勝大願¶
　　於是朝廷惻然許之命既布一縣無不歌舞贊歎¶
　　以紀上恩夫坊場之有敗缺州縣通患也今平陽¶
<pb:KR2m0009_WYG_017-29b>¶
　　獨以使者一言去百年之疾然則昔所謂莫能救¶
　　者豈未之思歟某聞仁人視民如子知其痛毒若¶
　　身嘗之審擇其利常與事稱療之有方予之有名¶
　　不以高論廢務不以空意妨實然後舉措可明於¶
　　朝廷而惠澤可出於君上此其所以法不弊而民¶
　　不窮也¶
　　按水心此記足以盡當時坊場之弊祖宗之法撲¶
　　買坊場本以酬奬役人官不私其利又禁增價攙¶
<pb:KR2m0009_WYG_017-30a>¶
　　撲恐其以逋負破家皆愛民之良法也流傳既久¶
　　官既自取其錢而敗闕停閉者額不復蠲責之州¶
　　縣至令其别求課利以對補之而後從則凋弊之¶
　　州縣他無利孔而有敗闕之坊場者受困多矣¶
　¶
　¶
　¶
　¶
<pb:KR2m0009_WYG_017-30b>¶
　¶
　¶
　¶
　¶
　¶
　¶
　¶
　文獻通考卷十七¶
