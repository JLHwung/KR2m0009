# -*- mode: mandoku-view; -*-
#+TITLE: 文獻通考
#+DATE: 2015-08-24 22:49:40.550508
#+PROPERTY: ID KR2m0009
#+PROPERTY: BASEEDITION WYG    
#+PROPERTY: JUAN 卷三百九
<pb:KR2m0009_WYG_309-1a>¶
欽定四庫全書¶
　文獻通考卷三百九¶
　　　鄱　陽　馬端　　貴　與　著¶
　　物異考十五¶
　　　詩異¶
春秋左氏傳晉獻公時童謠曰丙之晨龍尾伏辰袀服¶
振振取虢之旂(師古曰徒歌曰謠袀服黑衣振振袀服/之貌也袀音均又音弋春反振只人反)¶
鶉之賁賁天䇿焞焞火中成軍虢公其犇(師古曰犇音/奔焞音吐敦)¶
<pb:KR2m0009_WYG_309-1b>¶
(反又音敦/犇古奔字)是時虢為小國介夏陽之阸怙虞國之助(師/古)¶
(曰介/隔也)亢衡於晉有炕陽之節失臣下之心晉獻伐之問¶
於卜偃曰吾其濟乎(師古曰卜偃晉/大夫主卜者)偃以童謠對曰克¶
之十月朔丙子旦日在尾月在䇿鶉火中必此時也冬¶
十二月丙子朔晉師滅虢虢公醜犇周周十二月夏十¶
月也言天者以夏正　史記晉惠公時童謠曰恭太子¶
更葬兮後十四年晉亦不昌昌廼在其兄是時恵公頼¶
秦力而立立而背秦内殺二大夫(師古曰謂/里克丕鄭)國人不說¶
<pb:KR2m0009_WYG_309-2a>¶
(師古曰說/讀曰悅)及更葬其兄恭太子申生而不敬故詩妖作¶
也後與秦戰爲秦所獲立十四年而死晉人絶之更立¶
其兄重耳是爲文公遂伯諸侯(師古曰伯/讀曰霸)　左氏傳文¶
武之世童謡曰鸜之鵒之公出辱之(師古曰鸜音/劬鵒音欲)鸜鵒¶
之羽公在外野徃饋之馬(師古曰饋/亦餽字)鸜鵒跦跦公在乾¶
侯(臣瓚曰乾侯在魏郡斥邱縣師古/曰跦跦跳行貎也跦音誅乾音干)徵褰與襦(師古曰/徵求也)¶
(褰袴也言公出/外求袴襦之服)鸜鵒之巢逺哉揺揺(師古曰揺揺/不安之貌)裯父¶
䘮勞宋父以驕(師古曰父讀曰甫甫者男子之通號故/云裯甫宋甫也言昭公欲去季氏不遂)¶
<pb:KR2m0009_WYG_309-2b>¶
(而出故曰䘮勞定公無德/於下坐致君位故曰以驕)鸜鵒鸜鵒徃歌來哭(師古曰/謂昭公)¶
(生時出奔死/乃以䘮歸之)至昭公時有鸜鵒來巢公攻季氏敗出奔¶
齊居外野次乾侯八年死于外歸葬魯昭公名裯公子¶
宋立是爲定公¶
漢元帝時童謡曰井水溢滅竈煙灌玉堂流金門至成¶
帝建始二年三月戊子北宫中井泉稍上溢出南流象¶
春秋時先有鸜鵒之謡而後有來巢之驗井水隂也竈¶
煙陽也玉堂金門至尊之居象陰盛而滅陽竊有宫室¶
<pb:KR2m0009_WYG_309-3a>¶
之應也王莽生於元帝初元四年至成帝封侯爲三公¶
輔政因以簒位　成帝時童謡曰燕燕尾涎涎(師古曰/涎涎光)¶
(澤貌音/徒見反)張公子時相見木門倉琅根燕飛來啄皇孫皇¶
孫死燕啄矢其後帝爲微行出逰常與富平侯張放俱¶
稱富平侯家人過河陽主作樂見舞者趙飛燕而幸之¶
故曰燕燕尾涎涎羙好貌也張公子謂富平侯也木門¶
倉琅根謂宫銅鍰(師古曰門之鋪首及銅鍰也銅色青/故曰倉琅鋪首衘鐶故謂之根鍰讀)¶
(與環/同)言將尊貴也後遂立爲皇后弟昭儀賊害後宫皇¶
<pb:KR2m0009_WYG_309-3b>¶
子卒皆伏辜所謂燕飛來啄皇孫皇孫死燕啄矢者也¶
　成帝時歌謡又曰邪徑敗良田讒口亂善人桂樹華¶
不實黄爵巢其顚古爲人所羡今爲人所憐桂赤色漢¶
家象華不實無繼嗣也王莽自謂黄象黄爵巢其顚也¶
　王莽末天水童謡曰出吳門望緹羣見一蹇人言欲¶
　上天令天可上地上安得民時隗囂初起兵於天水¶
　後意稍廣欲爲天子遂破滅囂少病蹇吳門冀郭門¶
　名也緹羣山名也¶
<pb:KR2m0009_WYG_309-4a>¶
後漢更始時南陽有童謡曰諧不諧在赤眉得不得在¶
河北是時更始在長安世祖為大司馬平定河北後更¶
始為赤眉所殺世祖自河北興　世祖建武元年帝先¶
在長安時同舎生彊華自關中奉赤伏符曰劉秀發兵¶
捕不道四夷雲集龍鬬野四七之際火為主(四七二十/八年自髙)¶
(祖至光武初起合二百二十八年即/四七之際也漢火德故火為主也)羣臣奏以為受命¶
之符光武乃命有司設壇塲以六月己未即皇帝位於¶
鄗改鄗為髙邑　建武六年蜀有童謡曰黄牛白腹五¶
<pb:KR2m0009_WYG_309-4b>¶
銖當復是時公孫述僭號於蜀時人竊言王莽稱黄述¶
欲繼之故稱白五銖漢家貨明當復也述遂誅滅　順¶
帝之末京都童謡曰直如弦死道邊曲如鈎反封侯按¶
順帝即世孝質短祚大將軍梁冀貪樹疏㓜久專國柄¶
太尉李固以清河王年長有徳欲立之冀白太后䇿免¶
固而立桓帝固是月幽斃於獄暴尸道路而胡廣趙戒¶
袁湯俱封侯云　桓帝初天下童謡曰小麥青青大麥¶
枯誰當穫者婦與姑丈夫何在西擊胡吏買馬君具車¶
<pb:KR2m0009_WYG_309-5a>¶
請為諸君鼓嚨胡按元嘉中凉州諸羌俱反大為民害¶
命將出衆每戰常負中國益發甲卒麥多委棄但有婦¶
女收穫吏買馬君具車者言調發重及有秩者也請為¶
諸君鼓嚨胡者不敢公言私咽語　桓帝之初京都童¶
謡曰城上烏尾畢逋父為吏子為徒一徒死百乘車車¶
班班入河間河間姹女工數錢以錢為室金為堂石上¶
慊慊舂黄&KR0413;梁下有懸鼓我欲擊之丞卿怒按此皆謂¶
為政貪也城上烏尾畢逋者處髙利獨食不與下共謂¶
<pb:KR2m0009_WYG_309-5b>¶
人主多聚斂也父為吏子為徒者言蠻夷將畔逆父既¶
為軍吏其子又為卒徒徃擊之也一徒死百乘車者言¶
前一人徃討賊既死矣後又遣百乘車徃(臣昭曰志家/此釋豈未盡)¶
(乎徃徒一死何用百乘其後驗意為靈帝作此言一徒/似斥桓帝帝貴任羣閹參委機政左右前後莫非刑人)¶
(有同囚徒之長故言寄一徒也且又弟則廢黜身無嗣/魁然單獨非一而何百乘車者乃國之君解犢後徴王)¶
(膺斯數繼以班/班尤得以類焉)車班班入河間者言上將崩乘輿班班¶
入河間迎靈帝也(應劭釋此句云徴靈帝/者輪班擁節入河間也)河間姹女工¶
數錢(一本作/妖女)以錢為室金為堂者靈帝既立其母永樂¶
<pb:KR2m0009_WYG_309-6a>¶
太后好聚金以為堂也石上慊慊舂黄&KR0413;者言永樂雖¶
積金錢慊慊常苦不足使人舂黄&KR0413;而食之梁下有懸¶
鼓我欲擊之丞卿怒者言永樂主敎靈帝使賣官受錢¶
所禄非其人天下忠篤之士怨望欲擊懸鼓以求見丞¶
卿主鼔者亦復諂順怒而止我也　桓帝之初京都童¶
謡曰游平賣印自有平不辟豪賢及大姓按到延熹之¶
末鄧皇后以譴自殺乃以竇貴人代之其父名武字游¶
平拜城門校尉及太后攝政為大將軍與太傅陳蕃合¶
<pb:KR2m0009_WYG_309-6b>¶
心戮力惟德是建印綬所加咸得其人豪賢大姓皆絶¶
望矣　桓帝之末京都童謡曰茅田一頃中有井四方¶
纎纎不可整嚼復嚼今年尚可後年鐃(風俗通/作譊)按易曰¶
㧞茅茹以其彚征吉茅喻羣賢也井者法也時中常侍¶
管霸等專作威福禁錮黨人茅田一頃者言羣賢衆多¶
也中有井者言雖阨窮不失法度也四方纎纎不可整¶
者言姦慝大熾不可整理嚼復嚼者京都飲酒相強之¶
辭言肉食者鄙不恤王政徒耽宴飲歌呼而已也今年¶
<pb:KR2m0009_WYG_309-7a>¶
尚可言但禁錮後年鐃者陳竇被誅天下大壊　桓帝¶
之末京都童謡曰白蓋小車何延延河間來合諧河間¶
來合諧按解犢亭屬饒陽河間縣居無幾桓帝崩使者¶
與解犢侯皆白蓋車從河間來延延衆貌也　靈帝之¶
末京都童謡曰侯非侯王非王千乘萬騎上北芒按到¶
中平六年史侯登躡至尊獻帝未有爵號為中常侍叚¶
珪等數十人所執公卿百官皆随其後到河上乃得來¶
還此為非侯非王上北芒者也(英雄記曰京都謡歌咸/言河臘叢進獻帝臘月)¶
<pb:KR2m0009_WYG_309-7b>¶
(生也風俗通曰烏臘烏臘按逆民董卓滔天虐民窮凶/極惡關東舉兵欲共誅之轉相顧望莫肯先進處處停)¶
(兵數十萬若烏臘/蟲相隨横取之矣)　靈帝中平中京都歌曰承樂世董¶
逃遊四郭董逃蒙天恩董逃帶金紫董逃行謝恩董逃¶
整車騎董逃垂欲發董逃與中辭董逃出西門董逃瞻¶
宫殿董逃望京城董逃日夜絶董逃心摧傷董逃(楊孚/卓傳)¶
(曰卓改/為董安)按董謂董卓也言雖䟦扈縱其殘暴終歸逃竄¶
至於滅族也(風俗通曰卓以董逃之歌主為己發大禁/絶之死者千數靈帝之末禮樂崩壊賞刑)¶
(失中毁譽無騐競&KR0918;偽服以盪典制逺近翕然咸名後/生放聲者為時人有識者竊言舊曰世人次曰俗人今)¶
<pb:KR2m0009_WYG_309-8a>¶
(更曰時人此天促其期也/其間無㡬天下大壊也)　獻帝踐阼之初京都童謡¶
曰千里草何青青十日卜不得生按千里草為董十日¶
卜為卓凡别字之體皆從上起左右離合無有從下發¶
端者也今二字如此者天意若曰卓自下摩上以臣陵¶
君也青青者暴盛之貌也不得生者亦旋破亡(獻帝初/童謡曰)¶
(燕南垂趙北際中央不合大如礪唯有此中可避世公/孫瓚以為易地當之遂徙鎮焉乃修城積穀以待天下)¶
(之變建安二年袁紹攻瓚大敗縊其姊妹妻子引火自/焚紹兵趣登臺斬之初瓚破黄巾殺劉虞乗勝南下侵)¶
(據齊地雄威大振而不能開廓逺圖欲以堅/城觀時坐聽圍戮斯亦自易地而去世也)　建安初¶
<pb:KR2m0009_WYG_309-8b>¶
荆州童謡曰八九年間始欲衰至十三年無孑遺言自¶
中興以來荆州無破亂及劉表為牧又豐樂至此逮八¶
九年當始衰者謂劉表妻當死諸將並零落也十三年¶
無孑遺言十三年表又當死民當移詣冀州也(干寳搜/神記曰)¶
(是時華容有女子忽啼呼云有大䘮言語過差縣以為/妖言繫獄百餘日忽於獄中哭曰劉荆州今日死華容)¶
(去州數日即遣馬吏驗視表果死縣乃出之續又歌吟/曰不意李立為貴人後無幾曹公平荆州以涿郡李立)¶
(字建賢為/荆州刺史)¶
魏眀帝太和中京師歌兠鈴曹子其唱曰其奈汝曹何¶
<pb:KR2m0009_WYG_309-9a>¶
此詩妖也其後曹爽見誅曹氏遂衰　景初初童謡曰¶
阿公阿公駕馬車不意阿公東渡河阿公來還當奈何¶
及宣帝遼東歸至白屋當還鎮長安㑹帝疾篤急召之¶
乃乘追&KR0289;車東渡河終如童謡之言　齊王嘉平中有¶
謡曰白馬素羈西南馳其誰乘者朱虎騎朱虎者楚王¶
小字也王凌令狐愚聞此謡謀立彪事發凌䓁伏誅彪¶
賜死¶
吳孫亮初童謡曰吁汝恪何若若蘆葦單衣篾鉤絡於¶
<pb:KR2m0009_WYG_309-9b>¶
何相求常子閣常子閣者反語石子堈也鈎絡鉤帶也¶
及諸葛恪死果以葦席裹身篾束其腰投石子堈後聽¶
恪故吏收斂求之此堈云　孫亮初公安有白鼉(徒何/反)¶
鳴童謡曰白鼉鳴龜背平南郡城中可長生守死不去¶
義無成南郡城可長生者有急易以逃也明年諸葛恪¶
敗弟融鎮公安亦見襲融刮(古刹/反)金印龜服之而死鼉¶
有鱗介甲兵之象又白祥也　孫休永安二年将守質¶
子羣聚嬉戲有異小兒忽來言曰三公鋤司馬如又曰¶
<pb:KR2m0009_WYG_309-10a>¶
我非人熒惑星也言畢上昇仰視若曵一疋練有頃没¶
干寳曰後四年而蜀亡六年而魏廢二十一年而吳平¶
於是九服歸晋魏與吳蜀並戰國三公鋤司馬如之謂¶
也　孫皓遣使者祭石印山下妖祠使者因以丹書巖¶
曰楚九州渚吳九州都揚州士作天子四世治太平矣¶
皓聞之意益張曰從太皇帝至朕四世太平之主非朕¶
復誰恣虐踰甚㝷以降亡近詩妖也　孫皓天紀中童¶
謡曰阿童復阿童衘刀逰渡江不畏岸上獸但畏水中¶
<pb:KR2m0009_WYG_309-10b>¶
龍武帝聞之加王濬龍驤将軍及征吳江西衆軍無過¶
者而王濬先定秣陵¶
晉武帝太康元年平吳後江南童謡曰局縮肉數横目¶
中國當敗吳當復又曰宫門柱且莫朽吳當復在三十¶
年後又曰雞鳴不拊(音/撫)翼吳復不用力於時吳人皆謂¶
在孫氏子孫故竊發為亂者相繼按横目者四字自吳¶
亡至元帝興幾四十年元帝興於江東皆如童謡之言¶
焉元帝懦(乃亂反/本作儒)而少斷局縮肉者有所斥也　太康¶
<pb:KR2m0009_WYG_309-11a>¶
末京洛為折楊栁之歌其曲始有兵革苦辛之辭終以¶
擒獲斬截之事是時三楊貴盛而被族滅太后廢黜幽¶
死中宫折楊栁之應也　惠帝永熙中河内温縣有人¶
如狂造書曰光光文長大㦸為墻毒藥雖行㦸還自傷¶
又曰兩火没地哀哉秋蘭歸形街郵終為人歎及楊駿¶
居内府以㦸為衛死時又為㦸所害傷楊后被廢賈后¶
絶其膳八日而崩葬街郵亭北百姓哀之也兩火武帝¶
諱蘭楊后字也其時又有童謡曰二月末三月初荆筆¶
<pb:KR2m0009_WYG_309-11b>¶
楊板行詔書宫中大馬幾作驢此時楊駿專權楚王用¶
事故言荆筆楊板二人不誅則君臣禮悖故云幾作驢¶
　元康中京洛童謡曰南風起吹白沙遥望魯國何嵯¶
(昨何/反)峨(五歌/反)千歲髑髏(獨婁/二音)生齒牙又曰城東馬子莫¶
嚨(盧紅/反)哅(音/凶)比至來年纒汝鬉南風賈后字也白晉行¶
也沙門太子小名也魯賈謐國也言賈后将與謐為亂¶
以危太子而趙王因釁咀(慈吕/反)嚼(在爵/反)豪賢以成簒奪¶
不得其死之應也　元康中天下商農通著大鄣(諸良/反)¶
<pb:KR2m0009_WYG_309-12a>¶
日時童謡曰屠(音/塗)蘇鄣日覆兩耳當見瞎(許轄/反)兒作天¶
子及趙王倫簒位其目實眇焉趙王倫既簒洛中童謡¶
曰獸從北來鼻頭汗龍從南來登城看水從西來河灌¶
灌數月而齊王成都河間義兵同㑹誅倫按成都西藩¶
而在鄴故曰獸從北來齊東藩而在許故曰龍從南來¶
河間水源而在關中故曰水從西來齊留輔政居於宫¶
西又有無君心故言登城看也　泰安中童謡曰五馬¶
遊渡江一馬化為龍後中原大亂宗藩多絶唯琅邪汝¶
<pb:KR2m0009_WYG_309-12b>¶
南西陽南頓彭城同至江東而元帝嗣統矣司馬越還¶
洛有童謡曰洛中大䑕長尺二若不早去大狗至及茍¶
晞将破汲桑又謡曰元超兄弟大落度上桑打椹為茍¶
作由是越惡晞奪其兗州隟難遂構焉　愍帝初有童¶
謡曰天子何在豆田中至建興四年帝降劉曜在城東¶
豆田壁中　建興中江南謡歌曰訇(呼宏/反)如白坑破合¶
集持作甒(音/武)揚州破換敗吳興覆瓿(音/部)甊(盧斗/反)按白者¶
晉行坑器有口屬瓮瓦瓮質剛亦金之類也訇如白坑¶
<pb:KR2m0009_WYG_309-13a>¶
破者言二都傾覆王室大壊也合集持作甒者元帝鳩¶
集遺餘以主社稷未能克復中原但偏王江南故其諭¶
也及石頭之事六軍大潰兵人抄掠京邑爰及二宫其¶
後三年錢鳳復攻京邑阻水而守相持月餘日焚燒城¶
邑井堙(音/因)木刋矣鳳等敗退沈充将其黨還吳興官軍¶
踵之蹈藉郡縣充父子授首黨與誅者以百數所謂揚¶
州破換敗吳興覆瓿甊瓿甊瓦器又小於甒也　明帝¶
太寧初童謡曰惻惻力力放馬山側大馬死小馬餓髙¶
<pb:KR2m0009_WYG_309-13b>¶
山崩石自破及明帝崩成帝㓜為蘇峻所逼遷於石頭¶
御膳不足此大馬死小馬餓也髙山峻也又言峻㝷死¶
石峻弟蘇石也峻死後石據石頭㝷為諸公所破復是¶
崩山石破之應也　成帝之末又有童謡曰礚礚(苦盍/反)¶
何隆隆駕車入梓宫少日而宫車晏駕　咸康二年十¶
二月河北謡云麥入土殺石武後如謡言¶
　庾亮初鎮武昌出至石頭百姓於岸上歌曰庾公上¶
　武昌翩翩如飛鳥庾公還揚州白馬牽旒旐又曰庾¶
<pb:KR2m0009_WYG_309-14a>¶
　公初上時翩翩如飛烏庾公還揚州白馬牽旒蘇後¶
　連徴不入及薨於鎮以喪還都葬皆如謡言¶
穆帝升平中童兒輩忽歌於道曰阿子聞曲終輒云阿¶
子汝聞不無幾而帝崩太后哭之曰阿子汝聞不　升¶
平末俗間忽作廉歌有扈謙者聞之曰廉者臨也歌云¶
白門廉宫庭廉内外悉臨國家其大諱乎少時而穆帝¶
晏駕　哀帝&KR0173;和初童謡曰升平不滿斗隆和那得久¶
桓公入石頭陛下徒跣走朝廷聞而惡之改年曰興寧¶
<pb:KR2m0009_WYG_309-14b>¶
人復歌曰雖復改興寧亦復無聊生哀帝㝷崩升平五¶
年而穆帝崩不滿斗升平不至十年也　海西公太和¶
中百姓歌曰青青御路楊白馬紫遊韁汝非皇太子那¶
得甘露漿識者曰白者金行馬者國族紫為奪正之色¶
明以紫間朱也海西公㝷廢其三子並非海西公之子¶
謚(一賜/反)以馬韁(君良/反)死之明日南方獻甘露焉　太和¶
末童謡曰犁牛耕御路白門種小麥及海西公被廢百¶
姓耕其門以種小麥遂如謡言　海西公初生皇子百¶
<pb:KR2m0009_WYG_309-15a>¶
姓歌云鳳凰生一雛天下莫不喜本言是馬駒今定成¶
龍子其歌甚美其㫖甚微海西公不男使左右向龍與¶
内侍接生子以為己子¶
　桓石民為荆州鎮上明百姓忽歌曰黄曇(音/覃)子曲中¶
　又曰黄曇英揚州大佛來上明頃之而桓石民死王¶
　忱(氏林/反)為荆州黄曇子乃是王忱字也忱小字佛大¶
　是大佛來上明也¶
孝武帝太元末京口謡曰黄雌雞莫作雄父啼一旦去¶
<pb:KR2m0009_WYG_309-15b>¶
毛衣衣被拉颯(上盧合反/下蘇合反)栖㝷而王恭起兵誅王國寳¶
旋為劉牢之所敗故言拉颯栖也¶
　㑹稽王道子於東府造土山名曰靈秀山無幾而孫¶
　恩作亂再踐會稽會稽道子所封靈秀恩之字也¶
　庾楷鎮歴陽百姓歌曰重羅黎重羅黎使君南上無¶
　還時後楷南奔殷仲堪在荆州童謡曰芒籠目繩縛¶
　腹殷當敗桓當復未幾而仲堪敗桓元遂有荆州¶
　王恭鎮京口舉兵誅王國寳百姓謡云昔年食白飯¶
<pb:KR2m0009_WYG_309-16a>¶
　今年食麥䴸(音/孚)天公誅讁汝敎汝捻(乃叶/反)嚨喉嚨喉¶
　喝(於介反/嘶聲)復喝京口敗復敗識者曰昔年食白飯言¶
　得志也今年食麥䴸䴸麤穢其精已去明将敗也天¶
　公将加譴讁而誅之也捻嚨喉氣不通死之祥也敗¶
　復敗丁寧之辭也恭尋死京都又大行欬疾而喉並¶
　喝焉　王恭在京口百姓間忽云黄頭小兒欲作賊¶
　阿公在城下指縳得又云黄頭小人欲作亂頼得金¶
　刀作蕃扞黄字上恭字頭也小人恭字下也㝷如謡¶
<pb:KR2m0009_WYG_309-16b>¶
　言者焉¶
安帝隆安中百姓忽作懊憹(上烏浩反/下奴浩反)之歌其曲曰草¶
生可攬結女兒可攬擷㝷而桓元簒位義旗以三月二¶
日掃定京都誅之元之宮女及逆黨之家子女妓妾悉¶
為軍賞東及歐越北流淮泗皆人有所獲故言時則草¶
可結事則女可擷也桓元既簒童謡曰草生及馬腹烏¶
啄(丁角/反)桓元目及元敗走至江陵時正五月中誅如其¶
期焉　安帝義熙初童謡曰官家養蘆化為荻(徒歴/反)蘆¶
<pb:KR2m0009_WYG_309-17a>¶
生不止自成積其時官養盧龍寵以金紫奉以名州養¶
之極也而龍不能懐我好音舉兵内伐遂成讎敵也蘆¶
生不止自成積及盧龍之敗斬伐其黨猶如草木以成¶
積也盧龍據廣州人為之謡曰蘆生漫漫竟天半後擁¶
上流數州之地内逼京輦應天半之言　義熈三年小¶
兒相逄於道輙舉其兩手曰盧健健次曰鬬歎鬬歎末¶
曰翁年老翁年老當時莫知所謂其後盧龍内逼舟¶
艦(胡黯/反)蓋川健健之謂也既至查浦屢尅期欲與官¶
<pb:KR2m0009_WYG_309-17b>¶
鬬鬬歎之應也翁年老羣公有期頤之慶知妖逆之¶
徒自然消殄也其時復有謡言曰盧橙橙(直耕/反)逐水¶
流東風忽如起那得入石頭盧龍果敗不得入石頭¶
也¶
　昔温嶠令郭景純卜己與庾亮吉凶景純云元吉嶠¶
　語亮曰景純毎筮是不敢盡言吾等與國家同安危¶
　而曰元吉是事有成也於是協同討滅王敦¶
　苻生時長安謡曰東海大魚化為龍男便為王女為¶
<pb:KR2m0009_WYG_309-18a>¶
　公問在何所洛門東生誅其侍中太師魚遵及其子¶
　孫後苻堅殺生而代之堅封東海時為龍驤将軍第¶
　在洛門東　苻堅初童謡曰阿堅牽連三十年後若¶
　欲敗時當在江湖邊及堅在位凡三十年敗於淝水¶
　是其應也又謡語云河水清復清苻堅死新城及堅¶
　為姚萇所殺於新城復謡歌云魚羊田斗當滅秦識¶
　者以為魚羊鮮也田斗卑也堅自號秦言滅之者鮮¶
　卑也其羣臣諫堅令盡誅鮮卑不從及淮南敗還初¶
<pb:KR2m0009_WYG_309-18b>¶
　為慕容冲所攻卒為姚萇所殺¶
梁武帝天監三年六月八日武帝講於重雲殿沙門誌¶
公忽然儛歌樂須臾悲泣因賦五言詩樂哉三十餘悲¶
哉五十裏但看八十三子地祅災起佞臣作欺妄賊臣¶
滅君子若不信吾語龍時侯賊起且至馬中間衘悲不¶
見喜梁自天監至於大同三十餘年江表無事至太清¶
二年臺城陷帝享國四十八年所言五十裏也太清元¶
年八月十三而侯景自懸瓠來降在丹陽之北子地帝¶
<pb:KR2m0009_WYG_309-19a>¶
惑朱异之言以納景景之作亂始自戊辰之歲至午年¶
帝憂崩　十年四月八日誌公於大會中又作詩曰兀¶
尾狗子始着狂欲死不死齧人傷須臾之間自滅亡患¶
在汝隂死三湘横尸一旦無人藏侯景小字狗子初自¶
懸瓠來降懸瓠則古之汝南也巴陵南有地名三湘即¶
景奔敗之所　天監中茅山隐士陶𢎞景為五言詩曰¶
夷甫任散誕平叔坐談空不意昭陽殿忽作單于宫及¶
大同之季公卿唯以談元為務夷甫平叔朝賢也侯景¶
<pb:KR2m0009_WYG_309-19b>¶
作亂遂居昭陽殿　大同中童謡曰青絲白馬夀陽來¶
其後侯景破丹陽乘白馬以青絲為羈勒　梁末童謡¶
云可憐巴馬子一日行千里不見馬上郎但見黄塵起¶
黄塵汙人衣皁莢相料理及僧辯滅羣臣以謡言奏聞¶
曰僧辯本乘巴馬以擊侯景馬上郎王字也塵謂陳也¶
而不解皁莢之謂既而陳滅於隋説者謂江東謂羖羊¶
角為皁莢隋氏姓楊楊羊也言終滅於隋云¶
陳初有童謡曰黄班青驄馬發自夀陽涘來時冬氣末¶
<pb:KR2m0009_WYG_309-20a>¶
去日春風始其後陳主果為韓擒虎所敗擒本名擒虎¶
黄班之謂也破建康之始復乘青驄馬徃反時莭皆相¶
應　時江南盛歌王獻之桃葉之詞桃葉復桃葉度江¶
不用檝但度無所苦我自迎接汝晉王伐陳之始置營¶
桃葉山下及韓擒虎渡江大将任蠻奴至新林以導北¶
軍之應　後主造齊雲觀國人歌之曰齊雲觀宼來無¶
際畔功未畢而為隋師所虜　禎明初後主作新歌詞¶
甚哀怨令後宫美人習而歌之其辭曰玊樹後庭花花¶
<pb:KR2m0009_WYG_309-20b>¶
開不復久時人以歌䜟此其不久兆也　後主在東宫¶
時有婦人突入唱曰畢國主有鳥一足集其殿庭以嘴¶
畫地成文曰獨足上髙臺盛草變為灰欲知我家處朱¶
門當水開觧者以為獨足者蓋指後主獨行無衆盛草¶
言荒穢隋承火運草得火而灰及至京師與家屬館於¶
都水臺所謂上髙臺當水也其言皆驗¶
東魏孝靜武定中有童謡云百尺髙竿摧折水裏燃燈¶
澄滅髙者齊姓也澄文襄名五年神武崩摧折之應七¶
<pb:KR2m0009_WYG_309-21a>¶
年文襄遇盜所害澄滅之徴也¶
北齊神武始移都於鄴時有童謡曰可憐青雀子飛入¶
鄴城裏作窠猶未成舉頭失郷里寄書與婦母好看新¶
婦子魏孝静帝清河王之子也后則神武之女鄴都宫¶
室未備即逄禪代作窠未成之效也孝靜㝷崩文宣以¶
后為太原長公主降於楊愔時婁后尚在故言寄書與¶
婦母新婦子者斥后也　文宣天保中陸法和入國書¶
其屋壁曰十年天子為尚可百日天子急如火周年天¶
<pb:KR2m0009_WYG_309-21b>¶
子迭代坐時文宣帝享國十年而崩廢帝嗣立百餘日¶
用替厥位孝昭即位一年而崩此其效也　又童謡曰¶
一束藁兩頭然河邊羖䍽飛上天藁然兩頭於文為髙¶
河邊羖䍽為水邊洋指文宣名也　後主武平元年童¶
謡曰狐截尾你欲除我我除你其年四月隴東王胡長¶
仁謀遣刺客殺和士開事露反為士開所譛死　二年¶
童謡曰和士開七月三十日将你向南䑓小兒唱訖一¶
時拍手云殺却至七月二十五日御史中丞琅邪王儼¶
<pb:KR2m0009_WYG_309-22a>¶
執士開送於南臺而斬之是嵗又有童謡曰七月刈禾¶
傷早九月喫餻正好十月洗蕩飯瓮十一月出却趙老¶
七月士開被誅九月琅邪王遇害十一月趙彦深出為¶
西兗州刺史　武平末童謠曰黄花勢欲落清罇但滿¶
酌時穆后母子滛僻干預朝政時人患之穆后小字黄¶
花尋逢齊亡欲落之應也　鄴中又有童謡曰金作掃¶
帚玉作杷浄掃殿屋迎西家未㡬周師入鄴¶
後周初有童謠曰白楊樹頭金鷄鳴秪有阿舅無外甥¶
<pb:KR2m0009_WYG_309-22b>¶
静帝隋氏之甥既遜位而崩諸舅強盛　宣帝與宮人¶
夜中連臂蹋蹀而歌曰自知身命促把燭夜行遊帝即¶
位二年而崩¶
隋文帝開皇十年高祖幸并州宴秦孝王及王子相帝¶
為四言詩曰紅顔詎㡬玉貌須臾一朝花落白髮難除¶
明年後嵗誰有誰無明年而子相卒十八年而秦孝王¶
薨　煬帝大業十一年帝自京師如東都至長樂宮飲¶
酒大醉因賦五言詩其卒章句曰徒有歸飛心無復因¶
<pb:KR2m0009_WYG_309-23a>¶
風力令羙人再三吟詠帝泣下霑襟侍御者莫不欷歔¶
帝因幸江都復作五言詩曰求歸不得去真成遭箇春¶
鳥聲爭勸酒梅花笑殺人帝以三月被弑即遭春之應¶
也是年盗賊蜂起道路隔絶帝懼遂無還心帝復夢二¶
豎子歌曰住亦死去亦死未若乘船渡江水由是築宮¶
丹陽将居焉功未就而帝被殺　大業中童謠曰桃李¶
子鴻鵠遶陽山宛轉花林裏莫浪語誰道許其後李宻¶
坐楊元感之逆為吏所拘在路逃叛潛結羣盗自陽城¶
<pb:KR2m0009_WYG_309-23b>¶
山而來襲破洛口倉後復屯兵苑内莫浪語宻也宇文¶
化及自號許國㝷亦破滅誰道許者盖驚疑之亂也¶
唐竇建德未敗時有謡曰豆入牛口勢不得乆　太宗¶
貞觀十四年交河道行軍大總管侯君集伐高昌先是¶
其國中有童謠曰高昌兵馬如霜雪漢家兵馬如日月¶
日月照霜雪回首自消滅　髙宗永徽後民歌武媚娘¶
曲　永徽末里歌有桑條韋也女時韋也樂　龍朔中¶
時人飲酒令曰子母相去離連臺拗倒俗謂杯盤為子¶
<pb:KR2m0009_WYG_309-24a>¶
母又名盤為臺又里歌有突厥鹽　高宗自調露中欲¶
封嵩山屬突厥叛而止後又欲封以吐蕃入宼遂停時¶
童謠曰嵩山凡㡬層不畏登不得但恐不得登三度徴¶
兵馬傍道打騰騰　調露初京城民謠有側堂堂橈堂¶
堂之言太常丞李嗣真曰側者不正橈者不安自隋以¶
來樂府有堂堂曲再言堂者唐再受命之象　永淳元¶
年七月東都大雨人多殍殕先是童謠曰新禾不入箱¶
新麥不入塲迨及八九日狗吠空垣墻　永淳後民歌¶
<pb:KR2m0009_WYG_309-24b>¶
曰楊桞漫頭駝　武后垂拱後東都有契苾兒歌皆滛¶
艶之詞契苾張易之小字也　如意初里歌曰黄麞黄¶
麞草裏藏彎弓射爾傷其後王孝傑敗於黄麞谷　中¶
宗神龍以後民謠曰山南烏鵲窠山北金駱駝䥥柯不¶
鑿孔斧子不施柯山南唐也烏鵲窠者人居寡也山北¶
胡也金駱駝者虜獲而重載也　安樂公主於洛州造¶
安樂寺童謡曰可憐安樂寺了了樹頭懸　景龍中民¶
謠曰黄牸犢子挽紖斷兩足踏地鞵□㫁城南黄牸犢¶
<pb:KR2m0009_WYG_309-25a>¶
子韋又有阿緯娘歌時又謠曰可憐聖善寺身著綠毛¶
衣牽來河裏飲踏殺鯉魚兒　元宗在潞州有童謠曰¶
羊頭山北作朝堂　天寳中有術士李遐周於元都觀¶
院廡間為詩曰燕市人皆去函關馬不歸人逢山下鬼¶
環上繫羅衣而人皆不悟近詩妖也　又禄山未反時¶
童謠曰燕燕飛上天天上女兒鋪白氊氊上有千錢¶
時幽州有謠曰舊來誇戴竿今日不堪看但看五月裏¶
清水河邉見契丹　德宗時或為詩曰此水連涇水䨇¶
<pb:KR2m0009_WYG_309-25b>¶
眸血滿川青牛逐朱虎方號太平年近詩妖也　朱泚¶
未敗前兩月有童謡曰一隻筯兩頭朱五六月化為䏣¶
　憲宗元和初童謡曰打麥打麥三三三乃轉身曰舞¶
了也　宣宗大中末京師小兒疊布漬水紐之向日謂¶
之曰㧞暈　懿宗咸通七年童謠曰草青青被嚴霜鵲¶
始復看顛狂　十四年成都童謠曰咸通癸巳出無所¶
之蛇去馬來道路稍開頭無片瓦地有殘灰是嵗嵗隂¶
在巳明年在午巳蛇也午馬也　僖宗時童謠曰金色¶
<pb:KR2m0009_WYG_309-26a>¶
蝦蟆爭弩眼飜却曹州天下反　乾符六年童謡曰八¶
月無霜寒草青将軍騎馬出空城漢家天下西巡狩猶¶
向江東更索兵　中和初童謠曰黄巢走㤗山東死在¶
翁家翁¶
宋仁宗皇祐中廣源蠻酋儂智高反䧟邕州時謠言曰¶
農家種糴家収後宣徽使狄青討平之　高宗紹興中¶
鼎澧劇盜夏誠劉衡二寨據險不可破二盜有口占末¶
云除是飛過洞庭湖後卒為岳飛所破　二年李綱帥¶
<pb:KR2m0009_WYG_309-26b>¶
長沙道過建寧有僧宗本題於邑治之壁曰東燒西燒¶
日月七七後數日江西盜李敦仁入竟焚其邑乃七月¶
七日也　二十五年春秦熺謁告建康遊茅山題詩版¶
揭於華陽觀梁間是晩視之其側隠隠有白字可識末¶
云榮華富貴三春夢顔色馨香一土堆是冬檜死　孝¶
宗淳熙中河決入汴梁宋間為之語曰黄河災天水來¶
天水國姓也遺黎以為恢復之兆時淮西競歌汪秀才¶
曲曰騎驢渡江過江不得又為□舞以和之後舒城狂¶
<pb:KR2m0009_WYG_309-27a>¶
生汪格謀不軌州兵入其家縛之其子拒殺聚惡少數¶
千為亂聲言渡江事平格亦伏誅　七年正月行都餘¶
杭門外墻壁有詩其言頗渉恠後亷得主名杖遣之主¶
管城北廂劉君暨以失察異言坐削秩其詩不錄　十¶
四年都城市井歌曰汝亦不來我家我亦不來汝家流¶
傳四方莫詳其指過紹熙二三年其事始應於兩宮¶
淳熙末上以恢復之占訪莎衣道人何者何授以歌詞¶
末云兒孫死閙啾啾也須還我一百州後金主葛王死¶
<pb:KR2m0009_WYG_309-27b>¶
其孫璟立不以序諸王爭立内亂志士以撫機為惜¶
光宗紹熙三年都城市井有取程頤語録語雜以穢䙝¶
盛行於市朝廷知而禁之後三年偽學之禍乃作　寕¶
宗慶元四年三月甲辰有郵筩置詩謠達御前者上諭¶
宰臣究其事詩亦不錄　嘉泰四年越人盛歌鐵弹子¶
白塔湖曲是冬有盜金十一者號鐵弹子聚衆剽掠不¶
可制賊黨稍平謬傳其鬭死白塔湖中帥臣以聞後復¶
出獲之諸暨縣始就僇　開禧二年鄂州民謠塞上將¶
<pb:KR2m0009_WYG_309-28a>¶
軍少城南從事多宣威不可問恢復竟如何時權臣開¶
邊鄂為宣撫使置司多辟親故幕賔聚城南為酣縱云¶
　嘉定三年都城市井作歌詞末皆曰東君去後花無¶
主朝廷惡而禁之未㡬景獻太子薨¶
　¶
　¶
　¶
　¶
<pb:KR2m0009_WYG_309-28b>¶
　¶
　¶
　¶
　¶
　¶
　¶
　¶
　文獻通考卷三百九¶
