# -*- mode: mandoku-view; -*-
#+TITLE: 文獻通考
#+DATE: 2015-08-24 22:49:36.294934
#+PROPERTY: ID KR2m0009
#+PROPERTY: BASEEDITION WYG    
#+PROPERTY: JUAN 卷一百六十九
<pb:KR2m0009_WYG_169-1a>¶
欽定四庫全書¶
　文獻通考卷一百六十九¶
　　鄱　　陽　馬　端　臨　貴　與　著¶
　刑考八¶
　　詳讞(平反/)¶
虞舜眚災肆赦怙終賊刑(眚過也災害也肆緩賊殺也/過而有害當緩赦之怙奸自)¶
(終當刑/殺之)宥過無大刑故無小罪疑惟輕功疑惟重與其¶
殺不辜寧失不經(辜罪也/經常也)¶
<pb:KR2m0009_WYG_169-1b>¶
周官小司宼以八辟麗邦法附刑罰(辟法也麗附也故/書付作附附猶著)¶
(也/)一曰議親之辟(鄭司農云若今時宗/室有罪先請是也)二曰議故之辟¶
(故謂舊/知也)三曰議賢之辟(鄭司農云若今時廉吏有罪/先請是也元謂賢有徳行者)四¶
曰議能之辟(能謂有道藝者春秋傳曰夫謀而鮮𬨨恵/訓不倦叔向有焉社稷之固也猶将十世)¶
(宥之以勸能者今一不免/其身以棄社禝不亦惑乎)五曰議功之辟(謂有大勲/勞立功者)六¶
曰議貴之辟(鄭司農云若今時吏/墨綬有罪先請是也)七曰議勤之辟(謂憔/悴以)¶
(事/國)八曰議賓之辟(謂所不臣者三/恪二代之後歟)以三刺斷庻民獄訟¶
之中(中謂罪/正所定)一曰訊羣臣二曰訊羣吏三曰訊萬民(刺/殺)¶
<pb:KR2m0009_WYG_169-2a>¶
(也三訊罪定則殺之訊告也疏曰羣臣士以上羣吏/府史胥徒庻人在官者萬民民間有徳行不仕者)聽¶
民之所刺宥以施上服下服之刑(宥寛也民言殺殺之/言寛寛之上服劓墨)¶
(也下服/宫刖也)¶
王制司宼正刑明辟以聽獄訟必三刺(以求民情斷其/獄訟之中也三)¶
(刺注/見前)有㫖無簡不聽(簡誠也有其意無其/誠者不論以為罪)附從輕(附施/刑也)¶
(求出之/使從輕)赦從重(雖是罪可/重猶赦之)疑獄汜與衆共之衆疑赦之¶
必察小大之比以成之(小大輕重也/行故事曰比)¶
君陳王曰君陳殷民在辟予曰辟爾惟勿辟予曰宥爾¶
<pb:KR2m0009_WYG_169-2b>¶
惟勿宥惟厥中¶
穆王吕刑上刑適輕下服下刑適重上服輕重諸罰有¶
權刑罰世輕世重惟齊非齊有倫有要(事在上刑而情/適輕則服下刑)¶
(舜之宥過無大康誥所謂大罪非終是也事在下刑而/情適重則服上刑舜之刑故無小康誥所謂小罪非眚)¶
(是也若諸罰之輕重亦皆有權焉權者進退推移以求/其輕重之宜也刑罰世輕世重者周禮刑新國用輕典)¶
(刑亂國用重典刑平國用中典随時而為輕重者也輕/重諸罰有權者權一人之輕重也刑罰世輕世重者權)¶
(一世之輕重也惟齊非齊者法之權也有倫有要者法/之經也言刑罰雖惟權變是適而齊之以不齊焉至其)¶
(倫要所在蓋有截然而不可/紊者矣此兩句總結上意也)¶
<pb:KR2m0009_WYG_169-3a>¶
大戴禮刑法者御人之衘勒也吏者轡也刑者䇿也天¶
子御者内史太史左右手也古者以法為衘勒以官為¶
轡以刑為䇿以人為手而御天下公家不畜刑人大夫¶
不養士遇之途不與之言屏諸四方唯其所如不及以¶
政不欲生之故也又曰刑不上大夫者古之大夫有坐¶
不廉汚穢者則曰簠簋不飾媱亂男女無别者則曰帷¶
薄不脩罔上不忠者則曰臣節未著罷軟不勝任者則¶
曰下官不職干國之紀者則曰行事不請此五者大夫¶
<pb:KR2m0009_WYG_169-3b>¶
定罪名矣不忍斥然以正呼之是故大夫之罪其在五¶
刑之域者聞有譴發則自冠氂纓盤水加劔造乎闕而¶
自請罪君不使有司執縳牽而加之也其有大罪者聞¶
命則北面跪而自裁君不使人捽引而刑殺之也曰子¶
大夫自取之耳吾遇子有禮矣是曰刑不上大夫¶
漢髙帝七年制詔御史獄之疑者吏或不敢决有罪者¶
久而不論無罪者久繫不决自今以來縣道官獄疑者¶
各讞所屬二千石官二千石官以其罪名當報(謂處/斷也)所¶
<pb:KR2m0009_WYG_169-4a>¶
不能决者皆移廷尉亦當報之廷尉所不能决謹具為¶
奏傳所當比律令以聞¶
文帝時張釋之為廷尉罪疑者予民¶
　時上行出中渭橋有一人從橋下走乗輿馬驚於是¶
　使騎捕之屬廷尉釋之奏當此人犯蹕當罰金上怒¶
　曰此人親驚吾馬馬頼和柔令他馬固不敗傷我乎¶
　而廷尉乃當之罰金釋之曰法者天下公共之也今¶
　法如是更重之是法不信扵民也且方其時上使使¶
<pb:KR2m0009_WYG_169-4b>¶
　誅之則已今已下廷尉廷尉天下之平也一傾天下¶
　皆用法為輕重民安所措其手足唯陛下察之上良¶
　乆曰廷尉當是也其後人有盗髙廟座前玉環得帝¶
　怒下廷尉治釋之按盗宗廟服御物者為奏當棄市¶
　上大怒曰人無道乃盗先帝器吾屬廷尉者欲置之¶
　族而君以法奏之非吾所以共承宗廟意也釋之免¶
　冠頓首謝曰法如是足也且罪等然逆順為差今盗¶
　宗廟器而族之假令愚民取長陵一抔土陛下且何¶
<pb:KR2m0009_WYG_169-5a>¶
　以加其法乎帝乃白太后許之¶
孝景中五年詔諸獄疑雖文致於法而於人心不厭¶
者輙讞之¶
後元年詔曰獄重事也人有智愚官有上下獄疑者讞¶
有司所不能決移廷尉有令讞而後不當讞者不為失¶
(師古曰假令讞訖其理不/當所讞之人不為罪失)欲令治獄者務先寛¶
　時廷尉上囚訪年繼母陳論殺訪年父訪年因殺陳¶
　依律殺母以大逆論帝疑之武帝時年十二為太子¶
<pb:KR2m0009_WYG_169-5b>¶
　在旁帝命問之太子答曰夫繼母如母明不及母縁¶
　父之故比之於母今繼母無状手殺其父則下手之¶
　日母恩絶矣宜與殺人者同不宜與大逆論從之¶
文帝時詔除收孥相坐法¶
景帝時詔髙年鰥寡幼弱孕婦師侏儒有罪當鞫繫者¶
頌繫之(並詳見/刑制門)¶
武帝時兒寛為廷尉史以古法義决疑獄張湯甚重之¶
時上方向文學湯决大獄欲傳古義乃請博士弟子扵¶
<pb:KR2m0009_WYG_169-6a>¶
尚書春秋補廷尉湯雖文深意忌不專平然得此聲譽¶
而深刻吏多為爪牙用者依於文學之士¶
宣帝時置廷平季秋後請讞時上常幸宣室齋居而决¶
事(詳見刑/制門)¶
成帝詔中二千石二千石博士及明習律令者議减死¶
刑及可蠲除約省者令較然易知條奏(詳見刑/制門)¶
　沛縣有富家翁貲三千餘萬小婦子年纔數嵗頃失¶
　其母父無親近其女不賢翁病困思念恐争其財兒¶
<pb:KR2m0009_WYG_169-6b>¶
　必不全因呼族人為遺書令悉以財屬女但遺一劔¶
　云兒年十五以還付之其後果不肯與兒詣郡自言¶
　求劔時太守何武得其條辭因録女及壻省其手書¶
　顧謂掾史曰女性强梁婿復貪鄙畏殘害其兒又計¶
　小兒得此財不能全䕶故且與女實寄之耳不當以¶
　劔與之夫劔者所以决斷限年十五者智力足以自¶
　居度此女壻必不復還其劔當關縣官縣官或能証¶
　察得見申展此凡庸何能思慮𢎞遠如是哉悉取財¶
<pb:KR2m0009_WYG_169-7a>¶
　以與子曰敝女惡壻温飽十嵗亦以幸矣論者大服¶
　武¶
　薛宣為丞相時弟循為臨菑令後母常隨循居官宣¶
　迎後母循不遣後母病死循去官持服宣謂循三年¶
　服少能行之者兄弟相駮不可(駮者執意不同/猶如色之間雜)循遂¶
　竟服繇是兄弟不和後宣免丞相加特進久之哀帝¶
　即位博士申咸給事中亦東海人毁宣不供養行喪¶
　服薄於骨肉前以不忠孝免不宜復封列侯在朝省¶
<pb:KR2m0009_WYG_169-7b>¶
　宣子况為右曹侍郎數聞其語賕客楊明欽令創咸¶
　面目使不居位(創謂/傷之)㑹司𨽻缺况恐咸為之遂令明¶
　欽&KR0210;斫咸宫門外斷鼻唇身八創事下有司議御史¶
　中丞衆等議(史失/衆姓)奏曰况朝臣父故宰相封列侯不¶
　相勅承教化而骨肉相疑咸受循言以謗毁宣咸所¶
　言皆宣行迹衆人所共見公家所宜聞况知咸給事¶
　中恐為司𨽻舉奏宣而公令明等廹切宫闕要遮創¶
　戮近臣扵大道人衆中欲以鬲塞聰明杜絶論議之¶
<pb:KR2m0009_WYG_169-8a>¶
　端(鬲與隔同/杜塞也)桀黠無所畏忌萬衆讙譁流聞四方不¶
　與凡人忿怒争鬬同臣聞敬近臣為近主也禮下公¶
　門式路馬(過公門則下車見路馬則撫/式蓋崇敬也式車前横木)居處畜産且¶
　猶敬之春秋之義意惡功遂不免於誅(遂成也言舉/意不善雖成)¶
　(功猶/加誅)上浸之原不可長也(浸近也傷戮大臣有所逼/近也浸亦作侵犯也其義)¶
　(兩通長音/竹兩反)况首為惡明手傷功意俱惡(手傷人為功/使人傷人為)¶
　(意/)皆大不敬明當以重論及况皆棄市廷尉直駮議¶
　曰律曰以刃傷人完為城旦其賊加罪一等與謀者¶
<pb:KR2m0009_WYG_169-8b>¶
　同罪詔書無以詆欺成罪(詆毁也/丁禮反)傳曰遇人不以義¶
　而見疻者與疻人之罪鈞惡不直也(以杖手毆擊破/其皮腫起青黒)¶
　(傷無創瘢者律謂之疻痏遇人不以義為/不直雖見毆罪同毆也疻音枳痏音鮪)咸厚善循¶
　而數稱宣過惡流聞不可謂直(言咸為循而毁宣/是不義而不正)况¶
　以故謀傷咸計謀已定後聞置司𨽻因前謀而趣明¶
　(趣讀/曰促)非以恐咸為司𨽻故造謀也本争私變雖扵掖¶
　門外傷咸道中與凡人争鬬無異殺人者死傷人者¶
　刑古今之通道三代所不易也孔子曰必也正名乎¶
<pb:KR2m0009_WYG_169-9a>¶
　名不正則言不順至扵刑罰不中而人無所措手足¶
　(措置/也)今以况為首惡明手傷為大不敬公私無差春¶
　秋之義原心定罪(原謂尋/其本)原况以父見謗發忿怒無¶
　他大惡加詆欺輯小過成大辟䧟死刑違明詔恐非¶
　法意不可施行聖王不以怒増刑明當以賊傷人不¶
　直(以其/受財)况與謀者皆爵减完為城旦(以其身有爵級/故得减罪而為)¶
　(完也况身及同謀/之人皆從此科)帝以問公卿丞相孔光大司空師¶
　丹以中丞議是自将軍以下至博士議郎皆是廷尉¶
<pb:KR2m0009_WYG_169-9b>¶
　况竟減死罪一等徙燉煌宣坐免為庻人歸故鄉¶
　定陵侯淳于長坐大逆誅小妻乃始等六人皆以事¶
　未發覺時棄去或更嫁及長事發丞相方進大司空¶
　何武議曰令犯法者各以發時律令論之(此其引令/條之文也)¶
　(發時謂其/犯法之時)明有所記也(志/記)長犯大逆時乃始等見為¶
　妻已有當坐之罪與身犯法無異後乃棄去於法無¶
　以解(解免/也)請論廷尉孔光駮議以為大逆無道父母¶
　妻子同産無少長皆棄市欲懲後犯法者也(懲創/止之)夫¶
<pb:KR2m0009_WYG_169-10a>¶
　婦之道有義則合無義則離長自未知當罪大逆之¶
　法而乃始等棄去或更嫁義已絶而欲以為長妻論¶
　殺之名不正不當坐有詔光議是¶
王尊為美陽令美陽女子告假子以我為妻妬笞我尊¶
驗問辭伏曰律無妻母之法聖人所不忍書此經所謂¶
造獄者也(言非常刑名/造殺戮之法)乃使騎吏五人射殺之¶
哀帝時廷尉梁祖與丞相長史御史中丞及五二千石¶
雜治東平王雲獄(雲為息夫躬等/誣告不道事)時冬月未盡二旬而¶
<pb:KR2m0009_WYG_169-10b>¶
祖心疑雲寃獄有飾辭奏欲傳之長安(傳謂移/其事也)更下公¶
卿覆治天子以為祖等皆見上體不平外内顧望操持¶
兩心幸雲踰冬無討賊疾惡主讎之意制詔免祖等皆¶
為庻人後數月大赦丞相王嘉薦祖等明習治獄又封¶
還益董賢户事上發怒召嘉詣尚書責問光禄大夫孔¶
光等希㫖劾嘉迷國罔上不道請召嘉詣廷尉詔獄嘉¶
竟死獄中¶
　永信少府猛等十人以為聖王斷獄必先原心定罪¶
<pb:KR2m0009_WYG_169-11a>¶
　探意立情故死者不抱恨而入地生者不銜怨而受¶
　罪明主躬聖徳重大臣刑辟廣延有司議欲使海内¶
　咸服嘉罪名雖應法聖王之扵大臣在輿為下御坐¶
　則起(師古曰解在/翟方進傳)疾病視之無數死則臨弔之廢宗¶
　廟之祭進之以禮退之以義誄之以行(師古曰言大/臣之死積累)¶
　(其行而為誄也誄/者累徳行之文)按嘉本以祖等為罪罪惡雖著大¶
　臣括髪闗械祼躬就笞(師古曰括結也/闗貫也祼露也)非所以重國¶
　褒宗廟也今春月寒氣錯繆露霜數降宜示天下以¶
<pb:KR2m0009_WYG_169-11b>¶
　寛和臣等不知大義唯陛下察焉有詔假謁者節召¶
　丞相入廷尉詔獄使者既到府掾史涕泣共和藥進¶
　嘉嘉不肯服主簿曰将相不對理陳寃相踵以為故¶
　事(師古曰踵/由躡也)君侯宜引决(師古曰令/自裁也)使者危坐府門¶
　上(師古曰以/逼促嘉也)主簿復前進藥嘉引藥杯以擊地謂官¶
　屬曰丞相幸得偹位三公奉職負國當伏刑都市以¶
　示萬衆丞相豈兒女子邪何謂咀藥而死(師古曰咀/嚼也音才)¶
　(汝/反)嘉遂装出見使者再拜受詔乗吏小車去蓋不冠¶
<pb:KR2m0009_WYG_169-12a>¶
　随使者詣廷尉廷尉收嘉丞相新甫侯印綬縳嘉載¶
　致都&KR0657;詔獄上聞嘉生自詣吏大怒使将軍以下與¶
　二千石雜治吏詰問嘉嘉對曰按事者思得實竊見¶
　祖等前治東平王獄不以雲為不當死欲關公卿示¶
　重慎置驛馬傳囚執不得踰冬月誠不見其外内顧¶
　望阿附為雲驗復幸得䝉大赦祖等皆良善吏臣竊¶
　為國惜賢不私此三人獄吏曰茍如此則君何以為¶
　罪猶當有以負國不空入獄矣吏稍侵辱嘉嘉喟然¶
<pb:KR2m0009_WYG_169-12b>¶
　卬天歎曰(師古曰卬/讀作仰)幸得充偹宰相不能進賢退不¶
　肖以是負國死有餘責吏問賢不肖主名嘉曰賢故¶
　丞相孔光故大司空何武不能進惡髙安侯董賢父¶
　子佞邪亂朝而不能退罪當死死無所恨嘉繫獄二¶
　十餘日不食歐血而死¶
後漢制治書侍御史二人𨕖明法律者為之凡天下諸¶
讞疑事掌以法律當其是非¶
明帝永平十四年楚王英以謀逆廢徙自殺時窮治楚¶
<pb:KR2m0009_WYG_169-13a>¶
獄遂至累年其辭語相連自京師親戚諸侯州郡豪傑¶
及考案吏阿附坐死徙者以千數而繋獄者尚數千人¶
顔忠王平辭引隧鄉侯耿建朗陵侯臧信濩澤侯鄧鯉¶
曲成侯劉建建等辭未嘗與忠平相見是時上怒甚吏¶
皆惶恐諸所連及率一切䧟入無敢以情恕者侍御史¶
寒朗心傷其寃試以建等物色獨問忠平而二人錯愕¶
不能對朗知其詐乃上言建等無姦專為忠平所誣疑¶
天下無辜類多如此帝曰即如是忠平何故引之對曰¶
<pb:KR2m0009_WYG_169-13b>¶
忠平自知所犯不道故多有虚引冀以自明帝曰即如¶
是何不早奏對曰臣恐海内别有發其姦者帝怒曰吏¶
持兩端促提下捶之左右方引去朗曰願一言而死帝¶
曰誰與共為章對曰臣獨作之上曰何以不與三府議¶
對曰臣自知當必族滅不敢多汚染人上曰何故族¶
對曰臣考事一年不能窮盡姦状反為罪人訟寃故知¶
當族滅然臣所以言者誠冀陛下一覺悟而已臣見考¶
囚在事者咸共言妖惡大故臣子所宜同疾今出之不¶
<pb:KR2m0009_WYG_169-14a>¶
如入之可無後責是以考一連十考十連百又公卿朝¶
㑹陛下問以得失皆長跪言舊制大罪禍及九族陛下¶
大恩裁止扵身天下幸甚及其歸舍口雖不言而仰屋¶
竊嘆莫不知其多寃無敢為陛下言者臣今所陳誠死¶
無悔帝意解詔遣朗出後二日車駕自幸洛陽獄録囚¶
徒理出千餘人時天旱即大雨馬后亦以楚獄多濫乗¶
間為帝言之帝惻然感悟夜起彷徨由是多所降宥任¶
城令汝南袁安遷楚郡太守到郡不入府先徃案楚王¶
<pb:KR2m0009_WYG_169-14b>¶
英獄事理其無明驗者條上出之府丞掾史皆叩頭争¶
以為阿附反虜法與同罪不可安曰如有不合太守自¶
當坐之不以相及也遂分别具奏帝感悟即報許得出¶
者四百餘家¶
肅宗初陳寵為尚書寵以帝新即位宜改前世苛俗廼¶
上疏言宜隆先王之道蕩滌煩苛之法輕薄箠楚以奉¶
天心帝納寵言詔有司絶鉆鑚諸惨酷之科解妖惡之¶
禁除文致之請讞五十餘事定著扵令¶
<pb:KR2m0009_WYG_169-15a>¶
　寵曾祖父咸成哀間以律令為尚書性仁恕常戒子¶
　孫曰為人議法當依於輕雖有百金之利慎無予人¶
　重比王莾時謝病收歛其家律令書文壁藏之寵明¶
　習法家少為郡吏辟司徒鮑昱府轉為辭曹掌天下¶
　獄訟其所平決無不厭服衆心撰辭訟比七卷决事¶
　科條皆以事類相從寵子忠為廷尉正司徒劉凱舉¶
　忠明習法律擢拜尚書忠自以世典刑法用心務在¶
　寛詳初父寵在廷尉上除漢法溢於甫刑者未施行¶
<pb:KR2m0009_WYG_169-15b>¶
　忠畧依寵意為二十三條為决事比以省請讞之敝¶
元和三年廷尉郭躬條諸重文可從輕者四十一事奏¶
之事皆施行著於令¶
　明帝時奉車都尉竇固出擊匃奴騎都尉秦彭為副¶
　彭在别屯而輙以法斬人固奏彭專擅請誅之帝問¶
　郭躬曰軍征校尉一統扵督(督謂/大将)彭無斧鉞何得殺¶
　人躬曰一統扵督謂在部曲也(前漢書音義曰大将/軍行有五部部有曲)¶
　今彭專軍别将有異扵此兵事呼吸不容先闗督帥¶
<pb:KR2m0009_WYG_169-16a>¶
　且漢制棨㦸即為斧鉞(有衣之/㦸曰棨)帝從躬議又有兄弟¶
　共殺人者帝以兄不訓弟故報兄重(報論也/重死刑)而减弟¶
　死中常侍孫章宣詔言兩報重尚書奏章矯制罪當¶
　腰斬帝問郭躬躬曰法令有故誤章傳令之謬於事¶
　為誤誤者於文則輕當罰金帝曰章與囚同縣疑其¶
　故也躬曰周道如砥其直如矢(詩小雅如砥貢賦/平如矢賞罰均)君¶
　子不逆詐且王法天刑不可以委曲生意帝善之¶
　躬父𢎞習小杜律(前書杜周斷獄深刻子延年/亦明法律對父故言小也)太守¶
<pb:KR2m0009_WYG_169-16b>¶
　寇恂以𢎞為决曹掾斷獄至三十年用法平諸為𢎞¶
　所决者退無怨情郡内比之東海于公躬少傳父業¶
　講授徒衆常數百人後為郡吏辟公府元和初為廷¶
　尉躬家世掌法務在寛平及典理官决獄斷刑多依¶
　矜恕¶
　梁人取後妻後妻殺夫其子又殺之孔季彦返魯過¶
　梁梁相曰此子當以大逆論禮繼母如母是殺母也¶
　季彦曰若如母則與親母不等欲以義督之也昔文¶
<pb:KR2m0009_WYG_169-17a>¶
　姜與殺魯桓春秋去其姜氏傳曰絶不為親禮也絶¶
　不為親即凡人爾且夫手殺重扵知情知情猶不得¶
　為親則此下手之時母名絶矣方之古義是子宜以¶
　非司宼而擅殺當之不得為殺母而論以逆也梁相¶
　從其言¶
和帝即位初建初中有人侮辱人父者而其子殺之肅¶
宗貰其死刑而降宥之自後因以為比是時遂定其議¶
以為輕侮法張敏駮議曰夫輕侮之法先帝一切之恩¶
<pb:KR2m0009_WYG_169-17b>¶
不有成科班之律令也夫春秋之義子不報讎非子也¶
而法令不為之减者以相殺路不可開故也今托義者¶
得减妄殺者有差使執憲之吏得設巧詐非所以遵在¶
醜不争之義又輕侮之比寖以繁滋至有四五百科轉¶
相顧望彌復増甚難以垂之萬載可下三公廷尉蠲除¶
其弊議寝不省敏復上疏曰臣伏見孔子垂經典臯陶¶
造法律原其本意皆欲禁民為非也未曉輕侮之法将¶
以何禁必不能使不相輕侮而更開相殺之路執憲之¶
<pb:KR2m0009_WYG_169-18a>¶
吏復容其姦枉願陛下考尋利害廣令平議和帝從之¶
永元十六年詔一切囚徒於法疑者勿决以奉勅令¶
安帝即位鄧太后臨朝初肅宗時斷獄皆以冬至之前¶
自後論者互多駮異太后詔公卿以下㑹議魯恭議曰¶
夫王者之作因時為法孝章皇帝深惟古人之道助三¶
正之微定律著令冀承天心順物性命以致時雍然從變故¶
以來年嵗不熟糓價常貴人不寧安小吏不與國同心¶
者率入十一月得死罪賊不問曲直便即格殺雖有疑¶
<pb:KR2m0009_WYG_169-18b>¶
罪不復讞正一夫吁嗟王道為虧况扵衆乎易十二月¶
君子以議獄緩死可令疑罪使詳其法大辟之科盡冬¶
月乃斷其立春在十二月中者勿以報囚如故事後卒¶
施行¶
吳祐為膠東太守安邱男子母邱長與母俱行市道遇¶
醉客辱其母長殺之而亡捕得之祐呼長謂曰子母見¶
辱人情所恥然孝子忿必慮難動不累親今若背親逞¶
怒白日殺人赦若非義刑若不忍将如之何長以械自¶
<pb:KR2m0009_WYG_169-19a>¶
繫(在手/曰械)曰國家制法囚身犯之明府雖加哀矜恩無所¶
施祐問長有妻子乎對曰有妻未有子即移安邱逮長¶
妻妻到觧其桎梏使同㝛獄中妻遂懐孕至冬盡行刑¶
長泣謂母曰負母應死當何以報吳君乎乃齧指而吞¶
之含血言曰妻若生子名之吳生因繯而死(謂以繩為/繯投之而)¶
(縊/)¶
　　按此即所謂遭侮辱而殺人者肅宗時貰其死刑¶
　　和帝時除之故吳祐疑此獄且容其投繯以死而¶
<pb:KR2m0009_WYG_169-19b>¶
　　不明正典刑蓋猶在可議之列也¶
獻帝建安時應劭刪定律令(見刑/制門)初安帝時河間人尹¶
次頴川人史玉皆坐殺人當死次兄初及玉母軍並詣¶
官曹求代其命因縊而物故尚書陳忠以為罪疑從輕¶
議活次玉劭後追駮之曰夫時化則刑重時亂則刑輕¶
書曰刑罰世輕世重此之謂也今次玉以清時逞其私¶
憾阻兵安忍僵屍道路朝恩在寛幸至冬獄而初軍愚¶
狷妄自投斃昔召忽親死子糾之難而孔子曰經扵溝¶
<pb:KR2m0009_WYG_169-20a>¶
瀆人莫之知鼂氏之父非錯刻峻自隕其命班固亦云¶
不如趙母指括以全其宗傳曰僕妾感慨而致死者非¶
能義勇顧無慮耳(言無/計慮)夫刑罰威獄以類天之震燿殺¶
戮也温慈和恵以放天之生殖長育也故春一草枯則¶
為災秋一木華亦為異今殺無罪之初軍而活當死之¶
次玉其為枯華不亦然乎陳忠不詳制刑之本而信一¶
時之人遂廣引八議求生之端夫親故賢能功貴勤賔¶
豈有次玉當罪之科哉若乃小大以情原心定罪此為¶
<pb:KR2m0009_WYG_169-20b>¶
求生非謂代死可以生也敗法亂政悔其可追凡有駮¶
議三十篇皆此類¶
魏文帝時有大女劉朱檛(陟𤓰/反)子婦酷暴前後三婦自¶
殺論朱减死輸作尚方因是下怨毒殺人减死之令¶
　　按所謂怨毒殺人者蓋行兇之人遭被殺之人苦¶
　　毒故不勝其怨憤起而殺之今劉朱之事史不言¶
　　子婦有悖逆其姑之跡則非怨毒殺人也要之姑¶
　　檛其婦婦因檛而自殺非姑手殺之則可以免死¶
<pb:KR2m0009_WYG_169-21a>¶
　　但以為怨毒則史文不明未見其可坐以此律耳¶
齊王時司馬師輔政犯大逆者誅及已出之女母邱儉¶
之誅其子甸妻荀氏應坐死族兄顗通表乞其命詔聽¶
離婚荀氏所生女芝為頴川太守劉子元妻亦坐死以¶
懐姙繋獄荀氏辭詣司𨽻校尉何曽乞沒為官婢以贖¶
芝命曽哀之使主簿程咸上議曰臣以為女人有三從¶
之義無自專之道出適他族降父母之服所以明外成¶
之節也而父母有罪則追刑夫黨見誅又隨戮一人之¶
<pb:KR2m0009_WYG_169-21b>¶
身内外受辟女既産育則他族之母無辜受戮傷孝子¶
之心且男既不得罪扵他族而女獨嬰戮扵二門臣以¶
為在室宜從父之誅既醮可隨夫之罰扵是詔改定律¶
令¶
晋惠帝之時政出羣小每有疑獄各出私情刑法不定¶
獄訟繁滋尚書裴頠劉頌上疏論之(見刑/制門)¶
元帝承制江左時主簿熊遠上書以為軍興以來處事¶
不用律令競作新意臨事立制朝作夕改至扵主者不¶
<pb:KR2m0009_WYG_169-22a>¶
敢任法每輙開諮非為政之體也愚謂凡為駮議者皆¶
當引律令經傳不得直以情言無所依凖以虧舊典若¶
開塞隨宜權道制物此是人君之所得行非臣子所宜¶
專用也¶
成帝時廷尉奏殿中帳施吏邵廣盗官幔二帳合布三¶
十疋有司正刑棄市廣二子宗年十三雲年十一黄幡¶
撾登聞鼓乞恩辭求自没為奚官奴以贖父命尚書官¶
朱映議以為天下之人無子者少一事遂行便成永¶
<pb:KR2m0009_WYG_169-22b>¶
制懼死罪之刑於此而弛時議者以廣為鉗徒二兒没¶
入既足以懲艾使百姓知父子之道聖朝有垂恩之仁¶
可特聽减廣死罪為五嵗刑宗等付奚官為奴而不為¶
永制尚書右丞范堅駮之曰自淳朴澆散刑辟乃作刑¶
之所以止刑殺之所以止殺雖時有赦過宥罪議獄緩¶
死未有行不忍而輕易典刑者也且既許宗等宥廣死¶
罪若復有宗比而不求贖父者豈得不擯絶人倫同之禽¶
獸邪按主者今奏云唯聽宗等而不為永制臣以為王¶
<pb:KR2m0009_WYG_169-23a>¶
者之作動關盛衰嚬𥬇之間尚慎所加今之所以宥廣¶
正以宗等耳人之愛父誰不如宗今既許宗之請将來¶
訴者何獨匪人特聽之意未見其益不以為例交興怨¶
讟此為施一恩扵今而開萬怨於後也從之¶
宋文帝元嘉七年剡縣人黄初妻趙打息載妻王死後¶
遇赦王有父母及息男稱法徙趙二千里司徒左長史¶
傅隆議曰禮律之興蓋本自然求之情理非從天墮非¶
從地出父子至親分形同氣稱之於載即載之扵趙雖¶
<pb:KR2m0009_WYG_169-23b>¶
云三代合之一體未有分者也稱雖創巨痛深固無讎¶
祖之義故古人不以父命辭王父命也若云稱可殺趙¶
當何以處載若父子孫祖互相殘戮懼非先王明罰臯¶
陶立法之本㫖也向使石厚之子日磾之孫砥鋒挺鍔¶
不與二祖同戴天日則石碏秺侯何得純臣於國孝義¶
扵家矣舊令云殺人父母徙二千里外不施父子孫祖¶
明矣趙當避王朞功千里外耳令云凡流徙者同籍親¶
近欲相隨聽之此又大通情理因親以教爱者也趙既¶
<pb:KR2m0009_WYG_169-24a>¶
流移載為人子何得不從載行而稱不行豈名敎所許¶
趙雖内愧終身沈痛沒齒孫祖之義不得絶事理固然¶
孝武於元嘉中出鎮歴陽沈亮行參征虜将軍事人有¶
盜發冢者有罪所近村人與符伍遭刼不赴救同坐亮¶
議曰尋發冢之情事止竊盗徒以侵亡犯死故同之嚴¶
科夫穿掘之侣必銜枚以晦其迹刼掠之黨必讙呼以¶
威其事故起兇赫者易應潜深密者難知且山原為無¶
人之鄉邱壠非常塗所踐至扵防救不得比之村鄉督¶
<pb:KR2m0009_WYG_169-24b>¶
實劾名理與刼異則符伍之坐居宜降矣又結罰之科¶
雖有同符之限而無逺近之斷若不域之以界則數歩¶
之内與千里之外便應同罹其責防人之禁不可不慎¶
夫止非之憲宜當其律愚謂相去百歩内赴告不時者¶
一嵗刑自此以外差不及咎¶
孔淵之大明中為尚書比部郎時安陸應城縣人張江¶
陵與妻吳共罵母黄黄忿恨自縊死遇赦律文子殺傷¶
毆父母梟首罵詈棄市婦謀殺夫之父母亦棄市遇赦¶
<pb:KR2m0009_WYG_169-25a>¶
免刑補兵江陵罵母母以之自裁重於傷毆若同殺科¶
則疑重同毆傷及罵制則疑輕准制惟有傷於父母遇赦¶
猶梟首無罵母致死遇赦之科淵之議曰夫題里逆心¶
仁者不入名且惡之况乃人事故毆傷咒詛法所不原¶
詈之致盡則理無可宥從輕葢疑失善求之文㫖非此¶
之謂江陵雖遇赦恩故合梟首婦本以義愛非支屬黄¶
之所恨情不在吳原死補兵有枉正法詔如淵之議¶
吳興餘杭人薄道舉為刼刼制同籍周親補兵道舉從¶
<pb:KR2m0009_WYG_169-25b>¶
弟代公道生等並為大功親則應在補謫之例法以代¶
公等母存為周親則子宜隨母補兵何承天議曰尋刼¶
制同籍周親補兵大功不在此例婦人三從即嫁從夫¶
夫死從子今道舉為刼若其叔尚在制應補謫妻子營¶
居固其宜也但為刼之時叔父已殁代公道生並是從¶
弟大功之親不合補謫今若以叔母為周親令代公隨¶
母補兵既違大功不謫之制又失婦人三從之道由扵¶
主者守周親之文不辨男女之異遠嫌畏負以至此疑¶
<pb:KR2m0009_WYG_169-26a>¶
懼非聖朝恤刑之㫖謂代公等母子並宜見原¶
吳興武康縣人王延祖為刼父睦以告官新制凡刼身¶
斬刑家人棄市睦既自告扵法有疑時尚書何叔度議¶
曰設法止姦本扵情理一人為非闔門應刑所以罪及¶
同産欲開其相告以出造惡之身睦父子之際容可悉¶
共逃亡而割其天屬還相縳送螫毒在手解腕求全扵¶
情可愍理亦宜宥使凶人不容扵家逃刑無所乃大絶¶
根源也睦既糺送則餘人無應復告並合赦之¶
<pb:KR2m0009_WYG_169-26b>¶
沛郡相縣唐賜徃北村朱起母彭家飲酒還得病吐蠱¶
蟲十餘枚臨死語妻張死後刳腹出病死後張手自破¶
視五臟悉㸏碎郡縣以張忍行刳剖賜子副又不禁止事¶
起赦前法不能决按律傷死人四嵗刑妻傷夫五嵗刑¶
子不孝父母棄市並非科例三公郎劉&KR0944;議妻痛遵徃¶
言兒識不及理考事原心非存忍害謂宜哀矜吏部尚¶
書顧凱之議曰法移露尸猶為不道况在妻子而忍行¶
凡人所不行不宜曲通小情當大理為斷謂副不孝張¶
<pb:KR2m0009_WYG_169-27a>¶
同不道詔如凱之議也¶
梁武帝天監三年建康女子任提女坐誘口當死其子¶
景慈對鞫辭云母寔行此是時法官虞僧虬啟稱按子¶
之事親有隐無犯直躬證父仲尼為非景慈素無防閑¶
之道死有明目之據䧟親極刑傷和損俗凡乞鞫不審¶
降罪一等豈得避五嵗之刑忽死母之命景慈宜加罪¶
詔流扵交州¶
後魏太武制論刑者部主言状公車鞫而三都决之當¶
<pb:KR2m0009_WYG_169-27b>¶
死者定案奏聞帝親臨問無異辭怨言乃刑之諸州囚¶
之大辟皆先讞報乃施行¶
真君中以有司斷法不平詔諸疑獄皆付中書依經義¶
論决¶
孝文帝時吏民犯他法者帝率寛之疑罪奏讞多减死¶
徙邊嵗以千計¶
宣武帝景明中冀州人費羌皮母亡家貧無以葬賣七¶
嵗女子與張廻為婢廻轉賣與梁之定而不言狀按律掠¶
<pb:KR2m0009_WYG_169-28a>¶
人和賣為奴婢者死廻故買羌皮女謀以轉賣依律處¶
絞刑詔曰律稱和賣人者死謂兩人詐取他財羌皮賣¶
女告廻稱良張廻利賤知良公買誠於律俱乖而各非詐¶
然廻轉賣之日應有遲疑而决從真賣扵情固可處絞¶
刑三公郎中崔鴻議曰按律賣子一嵗刑五服内親屬¶
在尊長者死賣周親及妾與子婦者流蓋以天性難奪¶
支屬易遺又尊卑不同故殊以死刑且買者於彼無天¶
性支屬罪應一例明知是良决便真賣因此流漂家人¶
<pb:KR2m0009_WYG_169-28b>¶
不知追贖無蹤永沈賤𨽻按其罪状與掠無異太保髙¶
陽王雍議曰檢廻所買保證明然處以和掠實為乖當¶
律云謀殺人而發覺者流從五嵗刑已傷及殺而還蘓¶
者死從者流已殺者斬從而加功者死不加者流詳沈¶
賤之與身死流漂之與腐骨一存一亡為害孰甚然賊¶
律殺人有首從之科盗人賣買無唱和差等謀殺之與¶
和掠同是良人應為准例所以不引殺人减之降從強¶
盗之一科縱令謀殺之與強盗俱得為例而以從輕其¶
<pb:KR2m0009_WYG_169-29a>¶
義安在又云知人掠盗之物而故買者以隨從論此明¶
禁暴掠之源遏姦盗之本非謂買之扵親尊之手而同¶
之於盗掠之&KR1477;竊謂五服相賣俱是良人所以容有等¶
差之罪者明去掠盗理逺故從親踈為差級尊卑為輕¶
重依律諸共犯罪者皆以發意為首明賣買之先有由¶
魁末之坐宜定若羌皮不云賣則廻無買心則羌皮為¶
首廻為從可也且既一為婢賣與不賣俱非良人何必¶
以不賣而可原轉鬻為難恕張廻之&KR1477;宜鞭一百賣子¶
<pb:KR2m0009_WYG_169-29b>¶
葬親孝誠可美而表賞之議未加刑罰之科已及恐非¶
敦風化之謂詔曰羌皮賣女葬母孝誠可嘉便可特原¶
張廻雖買之扵父母不應轉賣可刑五嵗¶
河東郡人李憐坐行毒藥按以死坐其母訴稱一身老¶
更無周親例合上請檢籍不謬及憐母身亡州斷三年¶
服終後乃行决主簿李陽駮曰按法例律諸犯罪若祖¶
父母父母年七十以上無成人子孫旁無周親者具状¶
上請流者鞭宫留飬其親終則從流不在原赦之例且¶
<pb:KR2m0009_WYG_169-30a>¶
憐既懐耽毒之心母在猶宜闔門投畀况今已死給假¶
殯葬足示仁寛不合更延可依律處斬流其妻子詔從¶
之¶
神龜中蘭陵公主駙馬都尉劉輝坐與河隂縣人張智¶
夀妹容妃陳慶和妹惠猛姦亂毆主傷胎遂逃門下處¶
奏容妃惠猛各入死刑智夀慶和並以知情不加防限¶
處以流坐詔曰容妃惠猛恕死髠鞭付宫餘如奏崔纂¶
執曰伏見㫖募若獲輝者職人賞二階白身人聴出身¶
<pb:KR2m0009_WYG_169-30b>¶
進一階厮役免役奴婢為良按輝無叛逆之罪未可募¶
同反者夫王者理天下不為喜怒増减不由親踈改易¶
按鬪律祖父母父母忿怒以兵刃殺子孫者五嵗刑毆¶
殺及愛憎而故殺者各加一等雖王姬下降貴殊常妻¶
然人婦之孕不得非子又依初平四年先朝舊格諸刑¶
流及罪死者皆首末判定然後處决且事必因本若以¶
輝逃避應便懸募未有捨其首罪而成其末愆按容妃¶
等罪止姦私律處不越刑坐何得同宫掖之罪齊奚官¶
<pb:KR2m0009_WYG_169-31a>¶
之役按智夀口訴妹適人已生二女是他家之母他人¶
之妻昔魏晉末除五族之刑有免子戮母之坐謂在室¶
之女從父母之刑已醮之婦從夫家之戮律許周親相¶
隐况姦私之醜豈得使同氣證之按律姦罪無相縁之坐不¶
可借失輝之忿加兄弟之刑夫刑人扵市與衆棄之爵¶
人於朝與衆共之明不私扵天下也右僕射㳺肇等奏¶
如纂言詔曰輝悖法亂理罪不可縱厚賞徴募必冀擒¶
獲容妃惠猛與輝私亂因此耽惑主致非常此而不誅¶
<pb:KR2m0009_WYG_169-31b>¶
将何懲肅智夀慶和初不防禁招引劉輝共成滛醜敗¶
風&KR0126;化豈得同扵常人且古有造獄寕復一歸大理而¶
尚書理本納言所屬弗䆒悖法之淺深不詳損化之多¶
少有孤執憲殊乖任寄崔纂可免郎都坐尚書悉奪禄¶
一秩¶
隋文帝以用律者多致䮞駮罪同論異詔諸州死罪不¶
得便决悉移大理按覆事盡然後上取奏裁¶
仁夀十五年制死罪者三奏而後决¶
<pb:KR2m0009_WYG_169-32a>¶
唐制天下疑獄讞大理寺不能决尚書省衆議之録可¶
為法者送祕書省奏報諸疑獄法官執見不同者得為¶
異議不得過三¶
太宗即位其年九月(武德九年/未改元)盛開選舉或有詐為資¶
䕃者上令自首不首者死俄有詐偽事洩大理少卿戴¶
胄斷流上曰朕下敕不首者死今斷流是示天下以不¶
信卿欲賣獄乎胄曰陛下當即殺之非臣所及既付所¶
司臣不敢虧法上曰卿自守法而令我失信邪胄曰法¶
<pb:KR2m0009_WYG_169-32b>¶
者國之所以布大信扵天下言者當時喜怒之所發耳¶
陛下發一朝之忿而許殺之既而不可而寘之扵流此¶
乃忍小忿而存大信若順忿違信臣竊為陛下惜之上¶
曰法有所失公能正之朕何憂也¶
貞觀元年同州人房任統軍於岷州以謀反伏誅任兄¶
強從坐當死舊條兄弟分後䕃不相及連坐俱死祖坐¶
罪死孫配流帝令百官詳議房元齡等定議曰按禮孫¶
為王父尸按令祖有䕃孫之義然則祖孫親重而兄弟¶
<pb:KR2m0009_WYG_169-33a>¶
屬輕應重反流合輕反死據禮論情深未為愜請定律¶
祖孫與兄弟縁坐俱配流其以惡言犯法不能為害者¶
情状稍輕兄弟免死配流為允從之¶
帝欲止姦貪遣人以財物試之有司門令史受饋絹一¶
疋上怒将殺之民部尚書裴矩諫曰此人受賂誠合重¶
誅但陛下以物試之即行枉法所謂䧟人扵罪恐非導¶
徳齊禮之義上納其言¶
二年大理少卿胡演進每月囚帳上覽焉問曰其間罪¶
<pb:KR2m0009_WYG_169-33b>¶
亦有情可矜容者皆以律斷對曰原情宥罪非臣下所¶
敢上謂侍臣曰古人云鬻棺者欲嵗之疫匪欲害人利¶
於售棺故爾今法司覆理一獄心求深刻欲成其考今¶
作何法得使平允王珪奏曰但選良善平恕人斷獄允¶
當者賞之即姦偽自息上善之¶
五年河内人李好徳坐妖言下獄大理丞張藴古以為¶
好徳病狂瞀法不當坐治書侍御史權萬紀劾蘊古相¶
州人好徳兄厚徳方為相州刺史故藴古奏不以實太¶
<pb:KR2m0009_WYG_169-34a>¶
宗怒遽斬藴古既而大悔詔死刑雖令即决皆三覆奏¶
乆之謂羣臣曰死者不可復生決囚雖三覆奏而頃刻¶
之間何暇思慮自今二日五覆奏决日尚食勿進酒肉¶
教坊太常輟教習諸州死罪三覆奏其日亦蔬食務合¶
禮徹樂减膳之意然自藴古之死法官以失出為戒有¶
失入者又不加罪自是吏法稍宻帝以問大理卿劉德¶
威對曰律失入减三等失出减五等今失入無辜而失¶
出為大罪故吏皆深文帝矍然遂命失出入者皆如律¶
<pb:KR2m0009_WYG_169-34b>¶
自此吏亦持平¶
十八年九月茂州童子張仲文忽自稱天子口署其流¶
輩數人為官司大理以為指斥乗輿雖㑹赦猶斬太常¶
卿攝刑部尚書韋挺奏仲文所犯止當妖言今既㑹赦¶
准法免死上怒挺曰去十五年懐州人吳至浪入先置¶
鈎陳口稱天子大理刑部皆言指斥乗輿咸斷處斬今¶
仲文稱妖乃同罪異罰卿作福扵下而歸虐扵上邪挺¶
拜謝趨退自是憲司不敢以聞數日刑部尚書張亮復¶
<pb:KR2m0009_WYG_169-35a>¶
奏仲文請依前以妖言論上謂亮曰韋挺不識刑典以¶
重為輕朕當時怪其所執不為處斷卿今日復為執奏¶
不過欲自取剛正之名耳曲法要名朕所不取亮黙然¶
就列上因謂之曰爾無恨色而我有猜心夫人君含容¶
屈在於我可申君所請屈我所見其仲文宜處以妖言¶
　帝嘗因録囚謂侍臣曰反逆有二興師動衆一也惡¶
　言犯法二也輕重固異而鈞謂之反連坐皆死豈定¶
　法邪¶
<pb:KR2m0009_WYG_169-35b>¶
　¶
　¶
　¶
　¶
　¶
　¶
　¶
　文獻通考卷一百六十九¶
