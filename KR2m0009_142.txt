# -*- mode: mandoku-view; -*-
#+TITLE: 文獻通考
#+DATE: 2015-08-24 22:49:35.517121
#+PROPERTY: ID KR2m0009
#+PROPERTY: BASEEDITION WYG    
#+PROPERTY: JUAN 卷一百四十二
<pb:KR2m0009_WYG_142-1a>¶
欽定四庫全書¶
　文獻通考卷一百四十二¶
　　鄱　　陽　馬　端　臨　貴　與　　著¶
　樂考十五¶
　　樂歌¶
晉武帝受命之初百度草創泰始二年詔郊祀眀堂禮¶
樂權用魏儀遵周室肇稱殷禮之義但改樂章而已使¶
傅元為之詞云¶
<pb:KR2m0009_WYG_142-1b>¶
祠天地五郊夕牲歌(十/句)　祠天地五郊迎送神歌(十/句)¶
饗天地五郊歌(三十/六句)　天地郊眀堂夕牲歌(十六/句)　天¶
地郊眀堂降神歌(十二/句)　天郊饗神歌(四十/句)　地郊饗¶
神歌(四十/四句)　眀堂饗神歌(十二/句)　祠廟夕牲歌(八/句)　祠¶
廟迎送神歌(十二/句)　祠征西将軍登歌(八/句)　祠豫章府¶
君登歌(八/句)　祠潁川府君登歌(八/句)　祠京兆府君登歌¶
(八/句)　祠宣皇帝登歌(十二/句)　祠景皇帝登歌(十二/句)　祠¶
文皇帝登歌(十二/句)　祠廟饗神歌二首(一首二十二句/一首二十三句)¶
<pb:KR2m0009_WYG_142-2a>¶
　杜䕫傳舊雅樂四曲一曰鹿鳴二曰騶虞三曰伐檀¶
　四曰文王皆古聲辭及太和中左延年改䕫騶虞伐¶
　檀文王三曲更自作聲節其名雖存而聲實異唯因¶
　䕫鹿鳴全不改易每正旦大會太尉奉璧羣臣行禮¶
　東廂雅樂常作是也後又改三篇之行禮詩第一曰¶
　於赫篇詠武帝聲節與古鹿鳴同第二曰巍巍篇詠¶
　文帝用延年所改騶虞聲第三曰洋洋篇詠眀帝用¶
　延年所改文王聲第四曰復用鹿鳴鹿鳴之聲重用¶
<pb:KR2m0009_WYG_142-2b>¶
　而除古伐檀及晉初食舉亦用鹿鳴至泰始五年尚¶
　書奏使太僕傅元中書監荀朂黄門侍郎張華各造¶
　正旦行禮及王公上夀酒食舉樂歌詩荀朂云魏氏¶
　行禮食舉再取周詩鹿鳴以為樂章又鹿鳴以宴嘉¶
　賓無取扵朝考之舊聞未知所應朂乃除鹿鳴舊歌¶
　更作行禮詩四篇先陳三朝朝宗之義又為正旦大¶
　會王公上夀歌食并食舉樂歌詩合十三篇又以魏¶
　氏歌詩或二言或三言或四言或五言與古詩不類¶
<pb:KR2m0009_WYG_142-3a>¶
　以問司律中郎将陳頎(音/祈)頎曰被之金石未必皆當¶
　故朂造晉歌皆為四言唯王公上夀酒一篇為三言¶
　五言焉張華以為魏上夀食舉詩及漢氏所施用其¶
　文句長短不齊未皆合古盖以依詠弦節本有因循¶
　而識樂知音足以制聲度曲法用率非凡近之所能¶
　改二代三京襲而不變雖詩章辭異興廢隨時至其¶
　韻逗留曲折皆繫於舊有由然也是以一皆因就不¶
　敢有所改易此則華朂所明異㫖也時詔又使中書¶
<pb:KR2m0009_WYG_142-3b>¶
　侍郎成公綏亦作焉今並採列之云¶
四廂樂歌¶
正旦大㑹行禮歌五首(成公綏撰/一首九句)　(一首六十一句/一首六十七句)¶
(一首一十七句/一首四十四句)　正旦大會王公上夀酒歌(荀朂撰/八句)¶
食舉樂東西廟歌(荀朂撰一百/六十七句)　冬至初嵗小㑹歌(張/華)¶
(撰二/十句)　宴㑹歌(張華撰二/十二句)　命將出征歌(張華撰/二十句)　勞¶
還師歌(張華撰/二十句)　中宮所歌(張華撰/十六句)　宗親㑹歌(張華/撰十)¶
(六/句)¶
<pb:KR2m0009_WYG_142-4a>¶
泰始九年命郭夏宋識等造正徳大豫二舞其樂章亦¶
張華所作¶
正徳舞歌(二十/四句)　大豫舞歌(二十/四句)¶
永嘉之亂四海分崩伶官樂噐皆没扵劉石至太元中¶
破苻堅始獲樂工楊蜀等閑習舊樂於是四廂金石始¶
偹乃使曹毗王珣等増造宗廟歌詩然郊祀遂不設樂¶
云¶
歌宣帝(曹毗撰/十二句)　歌景帝(曹毗撰/十二句)　歌文帝(曹毗撰/十二句)¶
<pb:KR2m0009_WYG_142-4b>¶
歌武帝(曹毗撰/十二句)　歌元帝(曹毗撰/十二句)　歌明帝(曹毗撰/十二句)¶
歌成帝(曹毗撰/十二句)　歌康帝(曹毗撰/八句)　歌穆帝(曹毗撰/十二句)¶
歌哀帝(曹毗撰/十二句)　歌簡文帝(王珣撰/十二句)　歌孝武帝(王珣/撰十)¶
(二/句)　四時祠祀(曹毗撰二/十五句)¶
武帝令傅元作短簫鐃歌曲二十二篇以述功徳¶
靈之祥(代朱鷺三十句言宣/帝佐魏有石瑞之祥)　宣受命(代思悲翁二十/句言宣帝禦諸)¶
(葛/)　征遼東(代艾如張十句言/宣帝討滅公孫氏)　宣輔政(代上之囬十/九句言宣帝)¶
(之/業)　時運多艱(代擁離十二句言宣/帝討吳有征無戰)　景龍飛(代戰城/南二十)¶
<pb:KR2m0009_WYG_142-5a>¶
(一句言/景帝也)　平玉衡(代巫山髙十三句/言景帝調萬國)　文皇統百揆(代/上)¶
(陵二十三句/言文帝也)　因時運(代将進酒十句言時/運之變聖策潛施)　惟庸蜀¶
(代有所思二十六/句言文帝平蜀)　天序(代芳樹十五句/言用人盡其才)　大晉承運¶
期(代上邪十四句/言應籙受圗)　金靈運(代君馬黄三十六/句言晉乘金運)　於穆¶
我皇(代雉子斑三十/五句言武帝也)　仲春振旅(代聖人出二十一/句言晉蒐田以時)¶
夏苗田(代臨髙䑓二十二句/言蒐田為苗除害)　仲秋獮田(代逺如期二/十二句言蒐)¶
(狩以時不/廢武事)　順天道(代石留二十九句言仲/冬大閲用武修文也)　唐堯(代/務)¶
(成二十句言聖皇/即位化被四表)　元雲(仍漢舊名二十八句/言用人各盡其才)　伯益¶
<pb:KR2m0009_WYG_142-5b>¶
(代黄爵行二十八句言/聖皇受命神爵來也)　釣竿(仍漢舊名三十八句言/徳配堯舜有呂望之佐)¶
晉鼙舞歌詩五篇　洪業篇(代魏明明魏/皇帝六十句)　天命篇(代/魏)¶
(太和有聖帝/三十四句)　景皇篇(代魏魏歴長/五十一句)　天晉篇(代魏天/生蒸民)¶
(五十/句)　眀君篇(代魏為君既不/易五十二句)¶
拂舞出自江左舊云吳舞檢其歌非吳辭也亦陳扵殿¶
庭楊泓序云自到江南見白符舞或言白鳬鳩舞云有¶
此來數十年矣察其辭旨乃是吳人患孫皓虐政思屬¶
晉也今列於後¶
<pb:KR2m0009_WYG_142-6a>¶
拂舞歌五篇　白鳩篇(二十二句亦/曰白鳬舞)　濟濟篇(二十/四句)¶
獨禄篇(二十四句/或作獨鹿)　碣石篇(晉樂奏魏武帝分為四篇/一曰觀滄海二曰冬十月)¶
(三曰土不同四曰龜&KR2198;夀/凡四篇每篇各一十四句)　淮南王篇(舊説淮南王安/求仙禮方士遂)¶
(與八公相擕而去其家臣小山之徒思戀不已乃作是/歌言安仙去此則恢誕家為此説耳不然亦是後人附)¶
(㑹/也)¶
　　夾漈鄭氏曰按晉楊泓舞序云自到江南見白鳬¶
　　舞符即鳬也白鳬舞即白鳩舞也白鳬之辭出於¶
　　吳其本歌云平平白鳬思我君恵集我金堂謂晉¶
<pb:KR2m0009_WYG_142-6b>¶
　　為金徳吳人患孫皓虐政而思從晉也然碣石章¶
　　又出於魏武則知拂舞五篇並晉人採集三國之¶
　　前所作惟白鳬不用吳舊歌而更作之命以白鳩¶
　　焉¶
胡角本以應胡笳之聲後漸用之横吹有雙角即胡樂¶
也張博望入西域傳其法於西京惟得摩訶兠勒一曲¶
李延年因胡曲更造新聲二十八解乘輿以為武樂後¶
漢以給邉和帝時萬人将軍得之魏晉以來二十八解¶
<pb:KR2m0009_WYG_142-7a>¶
不復具存用者有黄鵠壟頭出關入關出塞折楊桞黄¶
覃子赤之楊望行人十曲¶
鼓角横吹十五曲　黄鵠(一作/鶴)吟　隴頭吟(亦曰隴/頭水)¶
望行人　折楊柳　關山月　洛陽道　長安道　豪¶
俠行　梅花落(胡笳/曲)　紫騮馬　驄馬(復有驄馬驅/非横吹曲)¶
雨雪　劉生(不知何代人觀齊梁以來所謂劉生之辭/皆稱其任侠周逰三秦間或云抱劍專征)¶
(為符/節郎)古劔行　洛陽公子行¶
　　夾漈鄭氏曰右鼓角横吹曲按周禮以鼖鼓鼓軍¶
<pb:KR2m0009_WYG_142-7b>¶
　　事舊云用角其說謂蚩尤氏帥魑魅與黄帝戰於¶
　　涿鹿之野帝命吹角為龍吟以禦之其後魏武帝¶
　　北征烏桓越渉沙漠軍士聞之悲思於是減為十¶
　　鳴尤更悲矣按此有十五曲後之角工所傳者只¶
　　得梅花耳今太常所試樂工第三等五十曲抽試¶
　　十五曲及鳴角人習到大梅花小梅花可汗曲是¶
　　梅花又有小大之别也然角之制始於胡中國所¶
　　用鼓角盖習胡角而為也黄帝之說多是謬悠况¶
<pb:KR2m0009_WYG_142-8a>¶
　　鼓角與胡角聲類既同故其曲亦相参用而梅花¶
　　之辭本於胡笳今人為角鳴為邉聲初由邉徼所¶
　　傳也關山月洛陽道長安道豪俠行梅花落紫騮¶
　　馬驄馬八曲後代所加也¶
相和歌　相和漢舊歌也絲竹更相和執節者歌本一¶
部魏眀帝分為二更遞夜㝛十七曲朱生宋識列和者¶
復合之為十三曲¶
吳歌雜曲　並出江南晉宋以來稍有增廣凡此諸曲¶
<pb:KR2m0009_WYG_142-8b>¶
始皆徒歌既而被之絃管又有因絃管金石造歌以被¶
之魏世三調歌辭之類是也¶
鳯将雛　漢代舊歌曲也應璩百一詩云為作陌上桑¶
反言鳯将雛然則其來乆矣将由聲音訛變以至扵此¶
矣¶
碧玊歌　晉汝南王妾名寵好故作歌之¶
懊憹歌　石崇綠珠所作絲布澁難縫一曲而已東晉¶
隆安初人聞訛謡之曲云春草可攬結女児可攬纈齊¶
<pb:KR2m0009_WYG_142-9a>¶
髙帝謂之中朝歌¶
子夜　子夜歌者有女子曰子夜造此歌晉武太元中¶
瑯琊王軻家有鬼歌子夜庾僧䖍家亦有鬼歌之則子¶
夜太元以前人也¶
長史變　晉司徒長史王廞臨敗所製¶
阿子歌　歡聞歌　晉穆帝升平初童子輩或歌於道¶
歌畢輙呼阿子汝聞否又呼歡聞否以為送聲後人演¶
其聲以為此二曲宋齊時用莎乙子之語稍訛異也¶
<pb:KR2m0009_WYG_142-9b>¶
桃葉歌　晉王子敬妾名緣於篤愛所以作歌¶
前溪歌　車騎将軍沈充所製¶
團扇歌　晉中書令王珉與㛐婢有情爱好甚篤㛐鞭¶
撻過苦婢素善歌而珉好持白團扇故云團扇復團扇¶
持許自遮面憔悴無復理羞與郎相見¶
公莫舞　即巾舞也盖取髙祖鴻門㑹飲項伯以䄂隔¶
之使不得害髙祖且語荘云公莫古人相呼為公莫莫¶
害漢王也亦謂之公莫曲後之舞者用巾蓋像項伯衣¶
<pb:KR2m0009_WYG_142-10a>¶
䄂之遺式本即舞後人因為辭焉¶
白紵舞　按舞辭有巾袍之言紵本吳地所出疑是吳¶
舞也晉俳歌又云皎皎白緒節節為雙吳音呼緒為紵¶
疑白紵即白緒也¶
鐸舞歌一篇　幡舞歌一篇　鼓舞使六曲並陳於元¶
㑹¶
宋武帝永初中太常鄭鮮之等撰立新歌王韶之所撰¶
歌辭七曲並施扵郊廟文帝元嘉中南郊始設登歌詔¶
<pb:KR2m0009_WYG_142-10b>¶
顔延之造郊天夕牲迎送神饗歌詩三篇孝武大明中¶
使商談造文帝太后廟歌眀帝又自造昭宣二太后歌¶
詩謝荘造明堂歌王儉造太廟二室及郊配辭其他多¶
仍晉舊¶
督䕶歌　彭城内史徐逵之為魯軌所殺宋武帝使内¶
直督䕶丁旿(音/五)収殯殮之逵之妻帝長女也呼旿至閤¶
下自問殮送之事毎問輙歎息曰丁督䕶其聲哀切後¶
人因其聲廣其曲焉歌是宋武帝所製云督䕶上征去¶
<pb:KR2m0009_WYG_142-11a>¶
儂亦惡聞許願作石尤風四面斷行旅¶
讀曲歌　宋人為彭城王義康所製其歌云死罪劉領¶
軍誤殺劉四弟¶
烏夜啼　宋臨川王義慶所作元嘉十七年徙彭城王¶
義康於章郡義慶時為江州至鎮相見而哭為文帝所¶
怪徴還義慶大懼伎妾聞烏夜啼聲叩齋閤云眀日應¶
有赦其年更為兖州刺史因作此歌故其和云籠窓窓¶
不開烏夜啼夜夜憶郎來(今所傳歌似非義慶本㫖詞/曰歌舞諸年少娉婷無種跡)¶
<pb:KR2m0009_WYG_142-11b>¶
(菖蒲花可憐/聞名不相識)¶
石城樂　宋臧質所作石城在竟陵質嘗為竟陵太守¶
於城上眺矚見羣少歌謡通暢因此作曲云生長石城¶
下開門對城頭樓中美年少出入見依投¶
莫愁樂　出扵石城樂石城女子名莫愁善歌謡歌云¶
莫愁在何處莫愁石城西艇子打兩漿催送莫愁來¶
　　容齋洪氏隨筆曰莫愁者郢州石城人今郢有莫¶
　　愁村畫工傳其貌好事者多寫寄四方唐書樂志¶
<pb:KR2m0009_WYG_142-12a>¶
　　曰莫愁樂者出於石城樂石城有女子名莫愁善¶
　　歌謡古詞曰莫愁在何處莫愁石城西艇子打兩¶
　　漿催送莫愁來者是也李義山詩曰海外徒聞更¶
　　九州他生未卜此生休空傳虎旅鳴宵柝無復雞¶
　　人送曉籌此日六軍同駐馬他時七夕笑牽牛如¶
　　何四紀為天子不及盧家有莫愁此莫愁者洛陽¶
　　人梁武帝河中之歌曰河中之水向東流洛陽女¶
　　児名莫愁莫愁十三能織綺十四采桑南陌頭十¶
<pb:KR2m0009_WYG_142-12b>¶
　　五嫁為盧家婦十六生児似阿侯盧家蘭室桂為¶
　　梁中有鬱金蘇合香頭上金釵十二行足下絲履¶
　　五文章珊瑚挂鏡爛生光平頭奴子擎履箱人生¶
　　富貴何所望恨不早嫁東家王者是也盧氏之盛¶
　　如此所云不早嫁東家王莫詳其義近世周羙成¶
　　樂府西河一闋專詠金陵所云莫愁艇子曾繫之¶
　　語豈非誤指石頭城為石城乎¶
襄陽樂　劉道彦為襄陽太守有恵政由此有襄陽樂¶
<pb:KR2m0009_WYG_142-13a>¶
歌¶
夀陽樂　南平穆王為荆河州作¶
栖烏夜飛　荆州刺史沈攸之作攸之舉兵發荆州來¶
未敗之前思歸京師所以歌云日落西山還去來¶
三州歌　諸商客數由巴陵三江口徃還因共作此歌¶
又因三州曲而作採桑¶
齊髙帝建元初有司奏郊廟雅樂歌辭舊使學士博士¶
並撰擇而用之至於請勅之外凡肄學者亦令製焉参¶
<pb:KR2m0009_WYG_142-13b>¶
議太廟登歌宜用司徒禇淵辭餘悉用黄門郎謝超宗¶
辭然超宗所撰又多刪顔延之謝荘之詞用者新曲而¶
已鼓吹之樂宋齊並用漢曲竄易其名以實當代之事¶
其充庭用十六曲髙祖乃去其四存其十二以合四時¶
如漢曲朱鷺易為木紀漢曲有所思易為期運集之類¶
是已¶
估客樂　齊武帝所作帝為布衣時常游樊鄧踐祚以¶
後追憶徃事作是歌使太樂令劉瑶教習百日無成或¶
<pb:KR2m0009_WYG_142-14a>¶
啓釋寳月善音律乃使寳月奏之便就勅歌者重為感¶
憶之聲梁改為商旅行其辭二首(一曰昔經樊鄧役假/楫梅根渚感昔念徃)¶
(事意滿情不叙二曰有信数寄書無/信長相憶莫作缾落井一去無消息)¶
楊叛児　本童謡也齊隆昌時女巫之子曰楊旻者隨¶
母入内及長為太后所寵爱童謡云楊婆児共戲來語¶
訛轉婆為叛也(歌云暫出白門前楊柳可藏/烏歡作沈水香儂作博山爐)¶
梁武帝即位之初思𢎞古樂帝素善鍾律詳悉舊事遂¶
自製定禮樂乃定郊禋宗廟及三朝之樂國樂以雅為¶
<pb:KR2m0009_WYG_142-14b>¶
稱取詩序云言天下之事形四方之風謂之雅雅者正¶
也作樂歌十二則天数也其辭並沈約所製凡二十曲¶
俊雅三曲四言(取禮記司徒論選士之序而升之學曰/俊士也衆官出入奏俊雅二郊太廟明)¶
(堂三朝/同用)　皇雅三曲五言(取詩皇矣上帝臨下有赫也/皇帝出入奏皇雅二郊太廟)¶
(同/用)　允雅一曲四言(取詩君子萬年永錫爾允也/皇太子出入奏之三朝用焉)　寅¶
雅一曲三言(取尚書周官貳公𢎞化寅亮天地/也王公出入奏寅雅三朝用焉)　介雅¶
三曲五言(取詩君子萬年介爾景福也/上夀酒奏介雅三朝用焉)　需雅八曲七¶
言(取易雲上於天需君子以飲食/宴樂也食舉奏需雅三朝用焉)　雍雅三曲四言(取/禮)¶
<pb:KR2m0009_WYG_142-15a>¶
(記大享客出以雍徹也/徹饌奏雍雅三朝用焉)　滌雅一曲四言(取禮記帝牛/必在滌三月)¶
(也牲出入奏滌雅北/郊明堂太廟同用)　牷雅一曲四言(取春秋左傳牲/牲肥瞃也薦毛)¶
(血奏牷雅北郊/明堂太廟同用)　諴雅三曲二曲三言一曲四言(取尚/書至)¶
(諴感神也南北郊明堂太廟/並用諴雅降神及迎送奏之)　獻雅一曲四言(取禮記/祭統尸)¶
(飲五洗玉爵獻卿今之飲福酒亦古獻爵之/意也皇帝飲酒奏獻雅北郊明堂太廟同用)　禋雅一¶
曲四言(取周禮大宗伯以禋祀祀昊天上帝也/北郊明堂太廟之禮埋燎俱奏禋雅)¶
　　夾漈鄭氏曰有宗廟之樂有天地之樂有君臣之¶
　　樂尊親異制不可以不分幽眀異位不可以無别¶
<pb:KR2m0009_WYG_142-15b>¶
　　按漢叔孫通始定廟樂有降神納俎登歌薦祼等¶
　　曲武帝始定郊祀之樂有十九章之歌眀帝始定¶
　　黄門鼓吹之樂天子所以宴羣臣也嗚呼風雅頌¶
　　三者不同聲天地宗廟君臣三者不同禮自漢之¶
　　失合雅而風合頌而雅其樂已失而其禮猶存至¶
　　梁武十二曲成則郊廟明堂三朝之禮展轉用之¶
　　天地君臣宗廟之事同其事矣此禮之所以亡也¶
　　雖曰本周九夏而為十二雅然九夏自是樂奏亦¶
<pb:KR2m0009_WYG_142-16a>¶
　　如九淵九莖可以播之絲竹有譜無辭而非雅頌¶
　　之流也¶
梁南北郊眀堂宗廟之禮加有登歌其歌詩一十八曲¶
南郊皇帝初獻奏登歌二曲三言　北郊皇帝初獻奏¶
登歌二曲四言　宗廟皇帝初獻奏登歌七曲四言¶
明堂徧歌五帝登歌五曲四言　太祖太夫人廟舞歌¶
一曲四言　太祖太夫人廟登歌一曲四言　大壮舞¶
歌一曲四言　大觀舞歌一曲四言¶
<pb:KR2m0009_WYG_142-16b>¶
相和五引角徴宮商羽毎引一首鼓吹宋齊並用漢曲¶
又充庭用十六曲梁髙祖去四曲留其十二合四時也¶
更制新歌以述功徳¶
本紀謝(代朱鷺言齊/謝梁升也)　賢首山(代思悲翁言武帝破魏/軍於司部肇王跡也)¶
　桐柏山(代艾如張言武帝/牧司王業彌章也)　道亡(代上之囬言東昏/喪道義師起樊鄧)¶
(也/)　忱威(代擁離言破/加湖元勲也)　漢東流(代戰城南言義/師克魯山城也)　鶴¶
樓峻(代巫山髙言平郢/城兵威無敵也)　昏主恣滛慝(代上陵言東昏/政亂武帝起兵)¶
(弔民伐/罪也)　石首局(代将進酒言義師平/京城廢昏定大事也)　期運集(代有/所思)¶
<pb:KR2m0009_WYG_142-17a>¶
(言武帝膺籙受/禪徳盛化逺也)　於穆(代芳樹言大梁開運君/臣和樂休祚方逺也)　惟大¶
梁(代上邪言梁徳/廣運仁化洽也)¶
武帝崇信佛法置佛法十曲名為正樂又有法樂童子¶
伎童子爱水㫁苦轉等設無遮大㑹則為之¶
善哉　大樂　大歡　天道　仙道　神王　龍王¶
滅過惡　除愛水　㫁苦轉¶
㐮陽蹋銅蹄　武帝西下所作也帝鎮雍有童謡云襄¶
陽白銅蹄反縛揚州児及義師之興實以鐵騎揚州之¶
<pb:KR2m0009_WYG_142-17b>¶
士皆面縛果如謡言故即位之後更造新聲帝自為詞¶
三曲又令沈約為三曲以被管絃¶
上聲歌　此因上聲促柱得名或用一調或用無調名¶
如古歌詞所謂哀思之音不合中和梁武因之改辭無¶
邪句¶
常林歡　宋梁間曲宋世荆雍為南方重鎮皆王子為¶
之牧江左詞詠莫不稱之以為樂土故宋隋王誕作襄¶
陽之歌齊武帝追憶樊鄧梁簡文樂府歌云分手桃林¶
<pb:KR2m0009_WYG_142-18a>¶
岸遂别峴山頭若欲寄音信漢水向東流又曰宜城投¶
酒今行熟停鞍繫馬暫棲宿桃林在漢水上宜城在荆¶
山北荆州有長林縣江南謂情人為歡常長聲相近盖¶
取樂人誤長為常¶
陳並用梁樂唯改七室舞辭　皇祖歩兵府君神室奏¶
凱容舞辭　皇祖正員府君神室奏凱容舞辭　皇祖¶
懐安府君神室奏凱容舞辭　皇髙祖安成府君神室¶
奏凱容舞辭　皇曾祖太常府君神室奏凱容舞辭¶
<pb:KR2m0009_WYG_142-18b>¶
皇祖景皇帝神室奏景徳凱容舞辭　皇考髙祖武皇¶
帝神室奏武徳舞辭¶
　　右各一曲四言¶
後主嗣位沈荒滛佚遣宫嬪習北方簫鼓謂之代北酒¶
酣則奏之江南遂亡舉宗北歸是代北之應也¶
玉樹後庭花(其辭曰玊樹後庭花花開/不復乆亦短祚之明兆也)　黄鸝留　金¶
釵兩臂垂(或言煬/帝作)　堂堂¶
　　右四曲並陳後主時所造恒與宫女學士及朝臣¶
<pb:KR2m0009_WYG_142-19a>¶
　　相唱和為詩太樂令何胥採其尤輕艶者以為此¶
　　曲¶
桃葉　陳之世盛歌王獻之桃葉曲曰桃葉復桃葉渡¶
江不用檝但渡無所苦我自迎接汝後隋晉王伐陳始¶
營於桃葉山下韓擒虎渡江陳大将任蠻奴至新林以¶
導北軍¶
後魏來自雲朔肇有諸夏樂操土風未忘其俗道武天¶
興初吏部郎鄧彦海奏上樂創制宫懸而鐘管不偹樂¶
<pb:KR2m0009_WYG_142-19b>¶
章既闕雜以簸邏廽歌至太武平河西得沮渠蒙遜之¶
伎賓嘉大禮皆雜用焉此聲所興盖苻堅之末吕光出¶
平西域得胡戎之樂因又作改變雜以秦聲所謂秦漢¶
樂也孝文頗為詩歌以朂在位謡俗流傳布諸音律大¶
臣馳騁漢魏旁羅宋齊功成奮豫代有制作莫不各掦¶
廟舞自造郊歌宣暢功徳輝光當世而移風易俗浸以¶
陵夷¶
　　按歴代樂歌惟南之宋齊北之拓䟦魏無所考見¶
<pb:KR2m0009_WYG_142-20a>¶
　　此段姑摭隋書禮樂志序数語以括之前編宋齊¶
　　二段皆出陳氏樂書俱言其大概耳宋齊運祚短¶
　　促元魏出夷戎故史籍不備後來難以稽據云¶
北齊文宣初禪未遑改制至武成之時始定四郊宗廟¶
三朝之樂各有樂章¶
大禘圜丘及北郊歌辭　夕牲羣臣入門奏肆夏一曲¶
四言　迎神奏髙眀一曲四言(登歌/辭同)　牲出入奏昭夏¶
一曲四言　薦毛血奏昭夏一曲四言(群臣出奏肆夏/進熟群臣入奏)¶
<pb:KR2m0009_WYG_142-20b>¶
(肆夏辭/同初入)　進熟皇帝入門奏皇夏一曲四言　皇帝陞¶
丘奏皇夏一曲四言(壇上登/歌辭同)　皇帝初獻奏髙眀一曲¶
三言　皇帝奠爵訖奏髙眀樂覆燾之舞一曲四言¶
皇帝獻太祖配饗神座奏武徳之樂昭烈之舞一曲四¶
言(皇帝小退當昊天上帝神/座前奏皇夏辭同上皇夏)　皇帝飲福酒奏皇夏一¶
曲五言(皇帝詣東陛還便坐又/奏皇夏辭同初入門)　送神降丘南陛奏髙¶
眀一曲五言(皇帝之望燎位又奏/皇夏辭同上皇夏)　柴壇既燎奏昭夏¶
一曲四言(皇帝自望燎還本位/奏皇夏辭同上皇夏)　皇帝還便殿奏皇夏¶
<pb:KR2m0009_WYG_142-21a>¶
一曲四言(群臣出奏肆夏辭同上/肆夏祠感帝用圜丘辭)　五郊迎氣奏髙眀¶
毎帝各一曲¶
祠五帝於眀堂樂歌辭　先祀一日夕牲羣官入自門¶
奏肆夏一曲四言　太祝令迎神奏髙眀樂覆燾舞辭¶
一曲三言　太祖配饗奏武徳樂昭烈舞辭一曲四言¶
(五方天地奏髙明之樂/覆燾之舞辭同迎氣)　牲出入奏昭夏一曲四言¶
薦毛血奏昭夏一曲四言(群臣出奏肆夏進熟群臣/入奏肆夏同上肆夏辭)¶
進熟皇帝入門奏皇夏一曲四言(皇帝升壇奏/皇夏辭同)　皇帝¶
<pb:KR2m0009_WYG_142-21b>¶
初獻奏髙眀樂覆燾舞辭一曲三言　皇帝祼獻奏髙¶
眀樂覆燾舞辭一曲四言　皇帝飲福酒奏皇夏一曲¶
五言　太祝送神奏髙明樂覆燾舞一曲三言　皇帝¶
還便殿奏皇夏一曲四言¶
享廟樂辭　先祀一日夕牲群臣八奏肆夏一曲四言¶
　迎神奏髙眀登歌一曲四言　牲出入奏昭夏一曲¶
四言　薦毛血奏昭夏一曲四言(三公出奏肆夏進熟/群臣入奏肆夏辭同)¶
　進熟皇帝入北門奏皇夏一曲四言　太祝祼地奏¶
<pb:KR2m0009_WYG_142-22a>¶
登歌一曲四言(皇帝詣東陛奏皇夏/升殿又奏皇夏辭同)　皇帝升殿殿上¶
作登歌一曲四言　皇帝初獻皇祖司空公神室奏始¶
基樂恢舞辭一曲四言　初獻皇祖吏部尚書神室同¶
上樂舞辭一曲四言　初獻皇祖秦州使君神室同上¶
樂舞辭一曲四言　獻太祖武貞公神室同上樂舞辭¶
一曲四言　獻皇祖文穆皇帝神室同上樂舞辭一曲¶
四言　皇帝獻髙祖神武皇帝神室奏武徳樂昭烈舞¶
一曲四言　獻文襄皇帝神室奏文徳樂宣政舞辭一¶
<pb:KR2m0009_WYG_142-22b>¶
曲四言　獻文宣皇帝神室奏文正樂光大舞一曲四¶
言　皇帝還東壁飲福酒奏皇夏一曲四言　送神奏¶
髙眀辭一曲三言　皇帝詣便殿奏皇夏一曲四言(群/官)¶
(出奏肆/夏辭同)¶
元㑹大饗協律不得升陛黄門舉麾於殿上今列其歌¶
辭　賓入門四廂奏肆夏一曲四言　皇帝出閤奏皇¶
夏一曲四言　皇帝當扆群臣奉賀奏皇夏一曲四言¶
　皇帝入宁變服黄鍾太簇二廂奏皇夏一曲四言¶
<pb:KR2m0009_WYG_142-23a>¶
皇帝變服移幄座於西廂帝出升御座姑洗奏皇夏一¶
曲四言　王公奠璧奏肆夏一曲四言　上夀黄鍾廂¶
奏上夀曲辭一曲三言　皇太子入至座位酒至御殿¶
上奏登歌三曲四言　食至御前奏食舉樂辭十曲三¶
言　文舞将作先設階歩辭一曲四言　文舞辭一曲¶
四言　武舞将作先設階歩辭一曲四言　武舞辭一¶
曲四言　皇帝入鐘鼓奏皇夏辭一曲四言¶
鼓吹二十曲皆改古名以叙功德¶
<pb:KR2m0009_WYG_142-23b>¶
水徳謝(代朱鷺言/魏謝齊興)　出山東(代思悲翁言神武戰廣/阿破爾朱兆創大業)¶
戰韓陵(代艾如張言神武/滅四胡定京洛)　殄關隴(代上之囬言神武/誅賀㧞岳定關隴)¶
　滅山胡(代擁離言神武屠/蠡髙車蠕蠕向化)　武定(代戰城南言神武/立魏主天下安遷)¶
(於/鄴)　戰芒山(代巫山髙言神武/破周十萬之師)　禽蕭眀(代上陵言文/襄破梁兵俘)¶
(馘/)　破侯景(代将進酒言文襄/殄侯景克復河南)　定汝潁(代君馬黄言/文襄擒周大)¶
(将於長葛/平汝潁)　克淮南(代芳樹言文襄遣将南/剪梁國盡取江北之地)　嗣丕基¶
(代有所思言文/宣統纘大業)　聖道洽(代雉子班言文宣克/隆堂構無思不服)　受魏¶
禪(代聖人出言文/宣應天順人也)　平瀚海(代上邪言文/宣平殄蠕蠕)　服江南(代/臨)¶
<pb:KR2m0009_WYG_142-24a>¶
(髙䑓言梁主蕭/繹逺來附化)　刑罰中(代逺如期言孝昭舉/直錯枉獄訟無怨)　遠夷¶
至(代石留行言化霑海/外西夷遣使朝貢也)　嘉瑞臻(代務成言河清龍/見符瑞總至也)¶
成禮樂(代元雲言功徳/化洽制禮作樂)¶
古又有黄雀釣竿二曲略而不用並議定其名被於鼓¶
吹¶
無愁　伴侶　後主賞胡戎樂耽爱無已於是繁手滛¶
聲争新哀怨故曹妙逹安末弱安馬駒之徒至有封王¶
開府者服簪纓而為伶人之事後主亦自能度曲親執¶
<pb:KR2m0009_WYG_142-24b>¶
樂器倚弦而歌别採新聲為無愁伴侶曲音韻窈窕極¶
於哀思使胡児閹宦輩齊唱和之曲終樂闋莫不殞涕¶
雖行幸道路或時馬上奏之樂徃哀來以至亡國¶
後周太祖迎魏武入關聲樂闕焉恭帝元年平荆州大¶
獲梁氏樂噐乃詔曰六樂尚矣其聲歌之節舞蹈之容¶
不可得而詳也自宜依凖成周制其歌舞祀五帝日月¶
星辰用黄帝樂歌大吕祭九州社稷水旱雩禜用唐堯¶
樂歌應鍾祀四望饗諸侯用虞舜樂歌南吕祀四類幸¶
<pb:KR2m0009_WYG_142-25a>¶
辟雍用夏禹樂歌函鍾祭山川用殷湯樂歌小吕饗宗¶
廟用周武王樂歌夾鍾皇帝出入奏皇夏賓出入奏肆¶
夏牲出入奏昭夏藩國客出入奏納夏功臣出入奏章¶
夏皇后進羞奏深夏宗室㑹聚奏族夏上酒宴樂奏陔¶
夏諸侯見奏驁夏皇帝大射歌騶虞諸侯歌貍首大夫¶
歌採蘋士歌採蘩其文雖具而未及施用而閔帝受禪¶
眀帝踐祚雖革魏氏之樂未臻雅正天和元年初造山¶
雲舞以備六代建徳二年六代樂成奏於崇信殿其宫¶
<pb:KR2m0009_WYG_142-25b>¶
縣依梁三十六架朝㑹皇帝出入奏皇夏太子出入奏¶
肆夏王公出入奏驁夏諸侯正日獻玊帛奏納夏宴族¶
人奏族夏大㑹至尊執爵奏登歌十八曲舉食奏深夏¶
　　陳氏樂書曰嗚呼六樂復於後周而後周無成王¶
　　之治後庭作於大唐而大唐無煬帝之亂是無他¶
　　樂在人和不在聲音故也¶
圜丘歌辭　降神奏昭夏一曲七言　皇帝将入門奏¶
皇夏一曲四言　俎入奏昭夏一曲四言　奠玉奏昭¶
<pb:KR2m0009_WYG_142-26a>¶
夏一曲四言　皇帝升壇奏皇夏一曲四言　皇帝初¶
獻作雲門舞一曲三言　皇帝初獻配帝作雲門舞一¶
曲四言　皇帝初獻及獻配帝畢奏登歌一曲三言¶
皇帝飲福酒奏皇夏一曲四言　擁奠奏擁樂一曲三¶
言　帝就望燎位奏皇夏一曲四言　帝還便坐奏皇¶
夏一曲四言　降神奏昭夏　奠玊奏昭夏　初獻奏¶
登歌(舞辭同/圜丘)　望坎位奏皇夏　各一曲四言¶
祀五帝歌辭　奠玊帛奏皇夏　初獻奏皇夏　各一¶
<pb:KR2m0009_WYG_142-26b>¶
曲四言　皇帝初獻青帝奏雲門舞一曲三言　初獻¶
配帝奏舞一曲四言　初獻赤帝奏雲門舞一曲七言¶
　獻配帝奏舞一曲四言　初獻黄帝奏雲門舞一曲¶
五言　獻配帝奏舞一曲五言　初獻白帝奏雲門舞¶
一曲四言　獻配帝奏舞一曲四言　初獻黒帝奏雲¶
門舞一曲六言　獻配帝奏舞一曲六言¶
宗廟歌辭　皇帝入廟門奏皇夏一曲四言　降神奏¶
昭夏一曲四言　俎入升階奏皇夏一曲四言　皇帝¶
<pb:KR2m0009_WYG_142-27a>¶
獻皇髙祖奏皇夏一曲五言　獻皇曾祖徳皇帝奏皇¶
夏一曲五言　獻皇祖太祖文皇帝奏皇夏一曲五言¶
　獻文宣皇太后奏皇夏一曲四言　獻閔皇帝奏皇¶
夏一曲五言　皇帝還東壁飲福酒奏皇夏一曲四言¶
　還便坐奏皇夏一曲四言¶
皇帝革前代鼓吹制為十五曲以頌功徳¶
元精季(代朱鷺言魏道陵/遲太祖肇基王業)　征隴西(代思悲翁言太祖/起兵誅侯莫陳恱)¶
(清隴/西)　迎魏帝(代艾如張言太祖迎/孝武西幸都闋中)　平竇泰(代上之/囬言太)¶
<pb:KR2m0009_WYG_142-27b>¶
(祖討擒/竇泰)　復恒農(代擁離言太祖攻/復陜城震闋東)　克沙苑(代戰城/南言太)¶
(祖俘斬齊/衆於沙苑)　戰河隂(代巫山髙言太/祖破齊於河上)　平漢東(代上陵/言太祖)¶
(命将平隋/郡安陸)　取巴蜀(代将進酒言太/祖遣軍定蜀)　㧞江陵(代有所/思言太)¶
(祖遣将擒蕭/繹平南土)　受魏禪(代芳樹言閔/帝受禪即位)　宣重光(代上邪/言明帝)¶
(入承/大統)　哲皇出(代君馬黄言髙祖/繼統天下向風)　平東夏(代雉子班/言髙祖平)¶
(齊定/山東)　禽明徹(代聖人出言髙祖/禽陳将吳明徹)¶
隋髙祖嘗詔李元操盧思道等制清廟歌辭十二曲令¶
齊樂工曹妙逹於太樂教習以代周歌太廟之中迎神¶
<pb:KR2m0009_WYG_142-28a>¶
七言象元基曲獻奠登歌六言象傾杯曲送神五言象¶
行天曲其後牛洪等但改其聲使合鍾律而調經勅定¶
不敢易也至仁夀初焬帝為皇太子乃上言曰清廟歌¶
辭文多浮麗不足以揄掦功徳請更議之於是制詔牛¶
洪許善心等更詳故實改定樂辭其祀圜丘皇帝入至¶
版位及降神奏昭夏升壇奏皇夏受玉帛登歌奏昭夏¶
初獻奏諴夏飲福奏需夏反爵於坫復位及就燎位復¶
次奏皇夏有司未及施行煬帝大業初又令柳顧等多¶
<pb:KR2m0009_WYG_142-28b>¶
増開皇樂器大益樂員郊廟歌辭並依舊制惟新造髙¶
祖廟歌九曲而已繼又令秘書省定殿前工歌十四首¶
太常刪定樂曲一百四首五曲宫調黄鍾也一曲應調¶
大吕也二十五曲商調太蔟也十四曲角調姑洗也十¶
三曲變徴調㽔賓也八曲徴調林鍾也二十五曲羽調¶
南吕也十三曲變宫調應鍾也凡此以詩為本參以古¶
調雖欲播之弦歌被之金石亦竟無成功焉¶
圜丘降奏昭夏一曲五言　皇帝升壇奏皇夏一曲四¶
<pb:KR2m0009_WYG_142-29a>¶
言(皇帝就燎還大次/並奏皇夏辭同)　登歌辭一曲四言　皇帝初獻¶
奏諴夏辭一曲四言　皇帝既獻奏文舞辭一曲四言¶
　皇帝飲福酒奏需夏一曲四言　武舞辭一曲四言¶
　送神奏昭夏一曲三言¶
五郊歌辭五首(迎送神登歌/與圜丘同)　青帝歌辭奏角音一曲¶
四言　赤帝歌辭奏徴音一曲四言　黄帝歌辭奏宫¶
音一曲四言　白帝歌辭奏商音一曲四言　黒帝歌¶
辭奏羽音一曲四言¶
<pb:KR2m0009_WYG_142-29b>¶
感帝奏諴夏辭一曲四言(迎送神登歌/與圜丘同)　雩祭奏諴夏¶
辭一曲七言(迎送神登歌/與圜丘同)　䄍祭奏諴夏辭一曲四言¶
(迎送神登歌/與圜丘同)　朝日夕月歌辭二首(迎送神登歌/與圜丘同)　朝¶
日奏諴夏辭一曲五言　夕月奏諴夏辭一曲五言¶
方丘歌辭四首(唯此四者異/餘並同圜丘)　迎神奏昭夏辭一曲三¶
言　奠玉帛登歌一曲四言　皇地祇歌辭奏諴夏一¶
曲四言　送神歌辭奏昭夏一曲三言¶
神州奏諴夏辭一曲四言(迎送神登歌/與圜丘同)¶
<pb:KR2m0009_WYG_142-30a>¶
社稷歌辭四首(迎送神登歌/與圜丘同)　春祈社奏諴夏一曲四¶
言　春祈稷奏諴夏一曲四言　秋報社奏諴夏一曲¶
四言　秋報稷奏諴夏一曲四言¶
先農奏諴夏辭一曲四言(迎送神與/方丘同)¶
先聖先師奏諴夏辭一曲四言¶
太廟歌辭　迎神歌辭一曲四言　登歌辭一曲四言¶
　爼入歌辭一曲四言(郊丘社/廟同)　皇髙祖太原府君神¶
室歌辭　皇曾祖康王神室歌辭　皇祖獻王神室歌¶
<pb:KR2m0009_WYG_142-30b>¶
辭　皇考太祖武元皇帝神室歌辭　已上並一曲四¶
言　飲福酒歌辭一曲四言(郊丘社/廟同)　送神歌辭一曲¶
三言¶
元㑹皇帝出入殿庭奏皇夏辭一曲四言(郊丘社/廟同)　皇¶
太子出入奏肆夏辭一曲四言　食舉歌辭八曲七言¶
　上夀歌辭一曲三言　宴群臣祭歌辭一曲四言¶
文舞歌辭一曲四言　武舞歌辭一曲四言　大射登¶
歌辭一曲五言　凱樂歌辭三首　述帝徳一曲四言¶
<pb:KR2m0009_WYG_142-31a>¶
　述諸軍用命一曲四言　述天下太平一曲四言¶
皇后房内歌辭一曲四言　地厚　天髙　髙祖潛龍¶
時頗好音樂常倚琵琶作歌二首名曰地厚天髙記言¶
夫婦之義因即取之為皇后房内曲命婦人并登歌上¶
夀並用之¶
驍壺　蓋投壺樂也隋焬帝所造以投壺有躍矢為驍¶
壺今謂之驍壺¶
汎龍舟　煬帝幸江都宫所作又令太樂令白眀逹造¶
<pb:KR2m0009_WYG_142-31b>¶
新聲期萬歳樂藏鈎樂七夕樂相逄樂舞席同心髻玉¶
女行觴神仙留客擲磚縳命鬭雞子鬭百草還舊宫樂¶
掩抑擁藏哀音㫁絶¶
唐髙祖受禪軍國多務未遑改創樂府尚用隋氏舊文¶
至武徳九年始命太常少卿祖孝孫考正雅樂乃作大¶
唐雅樂以十二律各順其月旋相為宫按禮記大樂與¶
天地同和詩云治世之音安以樂其政和故制十二和¶
之樂合三十一曲八十四調¶
<pb:KR2m0009_WYG_142-32a>¶
一曰豫和　二曰順和　三曰永和　四曰肅和　五¶
曰雍和　六曰夀和　七曰太和　八曰舒和　九曰¶
昭和　十曰休和　十一曰正和　十二曰承和(其所/用已)¶
(見樂/用)¶
　　夾漈鄭氏曰祖孝孫本梁十二雅以作十二和故¶
　　可采也周太祖迎魏帝入關平荆州大獲梁氏之¶
　　樂乃更為九夏之奏皇帝出入奏皇夏賓出入奏¶
　　肆夏牲出入奏昭夏藩國客出入奏納夏有功臣¶
<pb:KR2m0009_WYG_142-32b>¶
　　出入奏章夏皇后進羞奏深夏宗室㑹聚奏族夏¶
　　上酒宴樂奏陔夏諸侯相見奏驁夏雖曰本於周¶
　　賓祭之樂抑亦取於梁氏十二雅有其議而未能¶
　　行後復變更大抵自兩朝以來祀饗之章隨時改¶
　　易任理不任音任情不任樂明樂之人不能主樂¶
　　主樂之司未必眀樂所行非所作所作非所行惟¶
　　梁武帝自曉音律又詔百司各陳所聞帝自紏擿¶
　　前違裁成十二雅付之大樂自此始定雖制作非¶
<pb:KR2m0009_WYG_142-33a>¶
　　古而聲有倫凖十二律以法天之成數故世世因¶
　　之而不能易也¶
唐太常樂章¶
太清宫薦獻大聖祖元元皇帝奏混成紫極之舞　天¶
寳元年四月十四日有司奏請降神用混成之樂送神¶
用泰一之樂樂章十一(檢撰人名/姓未獲)¶
饗徳眀興聖皇帝廟酌獻並奏長發之舞樂章九(吏部/侍郎)¶
(李紵撰獻祖宣皇帝/室酌獻奏光大之舞)　貞觀十四年祕書監顔師古議¶
<pb:KR2m0009_WYG_142-33b>¶
皇祖𢎞農府君宣簡公懿皇三廟之樂請同奏長𤼵之¶
舞至開元十三年封禪定廟樂改用光大之舞樂章闕¶
懿祖光皇帝室酌獻奏長𤼵之舞　開元十三年定議¶
依舊用長𤼵之舞至貞元十四年四月太常奏與徳眀¶
興聖獻祖廟並同用宫懸祭月饗之樂章闕¶
太祖景皇帝室酌獻奏大政之舞　貞觀十四年祕書¶
監顔師古定議請奏永錫之舞給事中許敬宗議奏大¶
有之舞至開元十年改定用大政之舞樂章闕¶
<pb:KR2m0009_WYG_142-34a>¶
世祖元皇帝室酌獻用大成之舞　貞觀十四年祕書¶
監顔師古議請奏大有之舞許敬宗議改用大成之舞¶
樂章闕¶
髙祖太武皇帝室酌獻奏大明之舞　貞觀十四年祕¶
書監顔師古議奏大眀之舞¶
太宗文武大聖大廣孝皇帝室酌獻奏崇徳之舞¶
　先是文徳皇后廟樂貞觀十四年顔師古請奏光大¶
　之舞許敬宗議同及太宗祔廟遂停光大之舞唯奏¶
<pb:KR2m0009_WYG_142-34b>¶
　崇徳之舞樂章闕¶
髙宗天皇大聖大𢎞孝皇帝室酌獻奏鈞天之舞¶
中宗孝和大聖大昭孝皇帝室酌獻奏太和之舞¶
睿宗元眞大聖大興孝皇帝室酌獻奏景雲之舞¶
十四年六月日顔師古許敬宗已定樂章廟舞之號至¶
開元二十九年六月十日太常又奏凖十三年封禪日¶
有司所定九廟酌獻用舞之號皆列於次¶
元宗至道大聖大眀孝皇帝室酌獻奏廣運之舞(中書/令郭)¶
<pb:KR2m0009_WYG_142-35a>¶
(子儀撰/樂章)¶
肅宗文眀武徳大聖大宣孝皇帝室酌獻奏惟新之聲¶
(吏部尚書劉/晏撰樂章)¶
代宗睿文孝武皇帝室酌獻奏保大之舞(中書令郭子/儀撰樂章)¶
徳宗神武孝文皇帝室酌獻奏文眀之舞(尚書左丞平/章事鄭餘慶)¶
(撰樂/章)¶
順宗至徳大聖大安孝皇帝室酌獻奏大順之舞(中書/侍郎)¶
(平章事鄭/絪撰樂章)¶
<pb:KR2m0009_WYG_142-35b>¶
憲宗聖神章武孝皇帝室酌獻奏象徳之舞(中書侍郎/平章事叚)¶
(文昌撰/樂章)¶
穆宗睿聖文思孝皇帝室酌獻奏和寧之舞(中書侍郎/平章事牛)¶
(僧孺撰/樂章)¶
敬宗睿武昭愍孝皇帝室酌獻奏大鈞之舞(中書侍郎/韋處厚撰)¶
(樂/章)¶
文宗元聖昭獻孝皇帝室酌獻奏大成之舞(中書侍郎/崔珙撰樂)¶
(章/)¶
<pb:KR2m0009_WYG_142-36a>¶
武宗至道昭肅孝皇帝室酌獻奏大定之舞(中書侍郎/李囬撰樂)¶
(章/)¶
宣宗聖武獻文孝皇帝室舞號(檢未/獲)¶
懿宗昭聖恭恵孝皇帝室舞號(檢未/獲)¶
僖宗恵聖恭定孝皇帝室舞號(檢未/獲)¶
昭宗聖穆景文孝皇帝室酌獻奏咸享之舞(撰樂章/人闕)¶
饗讓皇帝廟樂章六(吏部侍郎/李紵撰)¶
饗諸太子廟樂章六(檢撰人姓/名未獲)¶
<pb:KR2m0009_WYG_142-36b>¶
儀坤廟樂章十二(散騎常侍/徐彦伯撰)¶
恵昭太子廟樂章六(左散騎常侍歸登諫議大夫杜羔/給事中李逄吉孟簡職方郎中知)¶
(制誥王涯/等共撰)¶
悼懐太子廟樂章六(檢撰人姓/名未獲)¶
荘恪太子廟樂章六(給事中裴泰章/蘓條等共撰)¶
祀五帝樂章十五(顯慶元年左僕/射于志寕撰)¶
立春日祀青帝壇降神奏角音之舞六變立夏日祀赤¶
帝壇降神奏徴音之舞六變季夏土王祀黄帝壇降神¶
<pb:KR2m0009_WYG_142-37a>¶
奏宫音之舞六變立秋日祀白帝壇降神奏商音之舞¶
六變立冬日祀黒帝壇降神奏羽音之舞六變夏至日¶
祭皇地祗樂章三奏順和之舞六變(開元十二年禮部/侍郎賀知章撰)¶
祭神州地祇樂章三奏順和之舞八變(貞觀十七年太/府卿蕭璟撰)¶
春分日祀朝日樂章三奏元和之舞六變(顯慶元年禮/部侍郎許敬)¶
(宗撰至乾元元年中/書舍人徐浩又撰)¶
祭太社太稷樂章四(貞觀十七年左/僕射于志寕撰)¶
祭風師樂章四降神奏元和之舞(貞元六年祕/書監包佶撰)¶
<pb:KR2m0009_WYG_142-37b>¶
祭雨師雷師樂章五降神奏元和之舞(貞元六年祕/書監包佶撰)¶
䄍祭百神樂章四降神奏豫和之舞(禮部侍郎/許敬宗撰)¶
祭先農樂章三奏豊和之舞二變(顯慶三年太子/洗馬郭瑜撰)¶
祭先蠶樂章二奏永和之舞(顯慶三年太子/洗馬郭瑜撰)¶
釋奠樂章八文宣王廟奏宣和之舞(顕慶三年國子/博士范頵等撰)¶
武成王廟樂章五奏宣和之舞三舞(貞元六年原/王傅于邵撰)¶
祀九宫貴神樂章六奏元和之舞(檢撰人姓/名未獲)¶
祭龍池樂章十　開元元年内出編入雅樂十六年築¶
<pb:KR2m0009_WYG_142-38a>¶
壇於興慶宫以仲春之月祭之(紫微令姚/元崇等撰)¶
殿庭元日冬至朝㑹樂章七元日迎送皇帝奏太和(開/元)¶
(十三年侍中/源乾曜撰)¶
羣官行奏舒和上公上夀奏休和(顯慶五年中書/侍郎李義府撰)¶
皇帝受酒登歌奏昭和中宫朝㑹樂章四　皇后正和¶
再奏(中書侍郎/李義府撰)¶
東宫朝㑹樂章五迎送皇太子奏永和(中書侍郎/李義府撰)¶
太子受酒登歌奏昭和¶
<pb:KR2m0009_WYG_142-38b>¶
鄉飲樂章十七(檢撰人姓/名未獲)¶
鹿鳴三奏南陔一奏嘉魚四奏崇邱一奏關雎五奏鵲¶
巢三奏¶
大射樂章四(檢撰人姓/名未獲)¶
皇帝射騶虞二奏王公射貍首一奏迎送皇帝入閤奏¶
太和¶
唐朝五十五曲(舞曲夷樂/並不在此)¶
傾盃曲(長孫無/忌作)　樂社樂曲(魏徴/作)　英雄樂曲(虞世/南作)¶
<pb:KR2m0009_WYG_142-39a>¶
黄騘疊曲(太宗破竇建徳所乘馬名黄騘驃及征髙/麗死於道頗哀之命樂工製黄騘疊曲)¶
　　右四曲太宗内宴詔無忌等作之皆宫調也¶
景雲河清歌(亦名燕歌髙宗即位景雲見河水/清張文収采古義為景雲河清歌)　慶善¶
樂　破陣樂　承天樂　一戎大定樂(將伐髙麗宴洛/陽城門觀屯營)¶
(教舞按親征/用武之勢)　八紘同軌樂(象髙麗平/天下大定)　夷美賔曲(遼/東)¶
(平李勣作/是曲以獻)¶
　　右七曲髙宗朝所作也¶
立部伎八曲(太常選坐部伎無性識者退入立部伎又/選立部伎無性識者退入雅樂部則雅聲)¶
<pb:KR2m0009_WYG_142-39b>¶
(可/知)　一安舞　二太平樂(安舞太平並/周隋遺音)　三破陣樂¶
四慶善樂　五大定樂　六上元樂　七聖夀樂　八¶
光聖樂¶
坐部伎六曲　一燕樂　二長夀樂　三天授樂　四¶
鳥歌萬嵗樂(武后時有鳥/能人言萬嵗)　五龍池樂(明皇為平王時/賜第隆慶坊之)¶
(南地忽變為池中宗逰池厭/其祥明皇即位乃作龍池樂)　六小破陣樂¶
夜半樂(明皇自路州還京師舉兵夜半/誅韋后故作夜半樂還京樂)　還京樂　文¶
成曲(明皇/作)　霓裳羽衣曲(河西節度使楊敬忠獻一説/羅公逺與明皇逰月宫見仙)¶
<pb:KR2m0009_WYG_142-40a>¶
(女数百皆素練霓裳衣舞問其曲曰霓/裳羽衣帝黙記其音而還故作是曲)　元眞道曲(道/士)¶
(司馬承禎/奉詔作)　大羅天曲(茅山道士/李會元作)　紫清上聖道曲(工/部)¶
(侍郎賀/知章作)　景雲　九眞　紫極　小長夀　承天樂¶
順天樂(六曲並大清宫成/太常卿韋縚作)　君臣相遇樂曲(商調韋/縚作)¶
荔枝香(明皇幸驪山楊貴妃生日命小部張樂長生殿/因奏新曲未有名㑹南方進荔枝故名荔枝香)¶
　棃園法曲(法曲本隋樂其音清而近雅煬帝厭其□/淡明皇爱法曲選坐伎三百教梨園宮女)¶
(数百亦為/梨園弟子)　涼州　伊州　甘州(天寳樂曲皆以邉地/名之又詔選調法曲)¶
(與胡部新/聲合作)　千秋節(明皇/生日)¶
<pb:KR2m0009_WYG_142-40b>¶
　　右三十四曲並明皇朝所作也¶
　　容齋洪氏隨筆曰今樂府所傳大曲皆出於唐而¶
　　以州名者五伊涼熙石渭也涼州今轉為梁州唐¶
　　人已多誤用其實従西涼府來也凡此諸曲唯伊¶
　　涼最著唐詩詞稱之極多聊記十数聫以資談助¶
　　如老去将何散旅愁新教小玊唱伊州求守管絃¶
　　聲欵逐側商調裡唱伊州鈿蟬金鴈皆零落一曲¶
　　伊州淚萬行公子邀歡月滿樓雙成揭調唱伊州¶
<pb:KR2m0009_WYG_142-41a>¶
　　賺殺唱歌樓上女伊州誤作石州聲胡部笙歌西¶
　　部頭梨園弟子和涼州唱得涼州意外聲舊人空¶
　　數米嘉榮霓裳奏罷唱梁州紅䄂斜翻翠黛愁行¶
　　人夜上西城宿聴得涼州雙管逐丞相新裁别離¶
　　曲聲聲飛出舊涼州只愁拍盡涼州杖畫出風雷¶
　　是撥聲一曲涼州今不清邉風蕭颯動江城滿眼¶
　　由來是舊人那堪更奏梁州曲昨夜蕃軍報國儲¶
　　沙州都䕶破梁州邉相皆承主㤙澤無人解道取¶
<pb:KR2m0009_WYG_142-41b>¶
　　涼州皆王建張祜劉禹錫王昌齡髙駢温庭筠張¶
　　籍諸人詩也¶
　　夾漈鄭氏曰按今之樂有伊州涼州甘州渭州之¶
　　類皆西地也又按隋焬帝所定九部夷樂西涼龜¶
　　兹天竺唐居之類皆西夷也觀詩之雅頌亦自西¶
　　周始凡是清歌妙舞未有不從西出者八音之音¶
　　以金為主五方之樂惟西是承雖曰人為亦莫非¶
　　樂五行之精氣而然¶
<pb:KR2m0009_WYG_142-42a>¶
　　陳氏樂書曰唐眀皇天寳中樂章多以邉地名曲¶
　　如涼州甘州伊州之類曲終繁聲名為入破已而¶
　　三州之地悉為西蕃蹈籍境寖削矣故江南偽唐¶
　　李煜樂曲有念家山破識者謂不祥之兆也我宋¶
　　龍興開寳八祀悉収其地煜乃入朝國破念家山¶
　　之應也今誠削去繁聲革入破之名庶㡬古樂之¶
　　發也¶
　　又曰竊觀唐之樂歌突厥監歌於龍朔而閻知微¶
<pb:KR2m0009_WYG_142-42b>¶
　　卒有陥突厥之誅楊柳唱扵永淳而徐敬業卒搆¶
　　楊柳二州之亂寳慶之曲作而太子任咎堂堂之¶
　　曲奏而唐祚中絶以至舞媚桑條黄麞挈苾之作¶
　　未有無其應者由是知聲音之道實與政通而治¶
　　亂之兆皆足聼而知之况其昭昭者乎然眀皇雅¶
　　好度曲未嘗使蕃漢雜奏迨天寳之末始詔選調¶
　　法曲與胡部新聲合作識者異之眀年遂及禄山¶
　　之難豈得無所感召而然哉然則帝王奏樂可不¶
<pb:KR2m0009_WYG_142-43a>¶
　　謹乎¶
　　按鄭氏主於聲音而言陳氏主於證應而言故其¶
　　説不同然成周之時未嘗不以夷樂参用於祭享¶
　　之間也跡眀皇所以召釁稔禍者自有其故豈皆¶
　　入破合奏致之乎¶
寳應長寕樂(代宗由廣平王復二京梨園供奉/官劉日進作以獻十八曲宫調)　廣平¶
太一樂(大歴元/年作)¶
　　右二曲代宗朝所作也¶
<pb:KR2m0009_WYG_142-43b>¶
定難曲(河東節度/馬燧獻)　中和樂(徳宗生/日自作)　繼天誕聖樂(徳/宗)¶
(生日昭義節度王䖍/休所獻以宫為調)　孫武順聖樂(山南節度/于頔所獻)¶
　　右四曲徳宗朝所作也¶
雲韶法曲　霓裳羽衣舞曲¶
　　右二曲文宗詔太常卿馮定采開元雅樂作也臣¶
　　下功髙者賜之樂又改法曲為仙韶曲¶
萬斯年曲¶
　　右一曲武宗朝李徳裕命樂工作萬斯年以獻¶
<pb:KR2m0009_WYG_142-44a>¶
播皇猷曲¶
　　右一曲宣宗每宴羣臣備百戲帝自製新曲故有¶
　　播皇猷之作¶
栁宗元撰唐鐃歌鼓吹十二曲¶
晉陽武(言隋亂極唐師起晉/陽拯亂二十六句)　獸之窮(言李密既敗來/歸唐斥東土二)¶
(十二/句)　戰武牢(言太宗討王世充/竇建徳十八句)　涇水黄(言太宗討/平薛仁杲)¶
(定秦地二/十四句)　奔鯨沛(言輔公祏反江淮/師討平之十八句)　苞枿(言討平/蕭銑定)¶
(楚地二/十八句)　河右平(言平李軌定/河西十八句)　鐵山碎(言破突厥取/其地二十二)¶
<pb:KR2m0009_WYG_142-44b>¶
(句/)　靖平邦(言劉武周襲有晉陽/太宗滅之十四句)　吐谷渾(言命李靖/討滅吐谷)¶
(西海二/十六句)　髙昌(言命李靖討滅/髙昌二十二句)　東蠻(言克東謝蠻/二十二句)¶
　　按自漢有鐃歌鼓吹曲而魏晉以來相襲為之大¶
　　概皆以頌時主之功徳唐無其詞子厚此文進於¶
　　元和間謫永州之時元未嘗施用也¶
　¶
　¶
　文獻通考卷一百四十二¶
