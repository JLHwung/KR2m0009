# -*- mode: mandoku-view; -*-
#+TITLE: 文獻通考
#+DATE: 2015-08-24 22:49:40.329830
#+PROPERTY: ID KR2m0009
#+PROPERTY: BASEEDITION WYG    
#+PROPERTY: JUAN 卷三百二　
<pb:KR2m0009_WYG_302-1a>¶
欽定四庫全書¶
　文獻通考卷三百二¶
　　鄱　陽　馬　端　臨　貴　與　著¶
　物異考八¶
　　山崩　地陷　地移　地長　川竭¶
春秋釐公十四年秋八月辛夘沙麓崩榖梁傳曰林屬¶
於山曰麓(師古曰属聨/也音之欲反)沙其名也劉向以為臣下背叛¶
散落不事上之象也先是齊桓行伯道㑹諸侯(師古曰/伯讀曰)¶
<pb:KR2m0009_WYG_302-1b>¶
(覇其下/亦同)事周室管仲既死桓徳日衰天戒若曰伯道將¶
廢諸侯散落政逮大夫陪臣執命臣下不事上矣桓公¶
不寤天子蔽晦(師古曰被掩/蔽而暗也)及齊桓死天下散而從楚¶
王札子殺二大夫(師古曰二大夫/召伯毛伯也)晉敗天子之師(師古/曰謂)¶
(敗之於貿戎也/已觧於上也)莫能征討従是陵遲公羊以為沙麓河¶
上邑也董仲舒説畧同一曰河大川象齊大國桓徳衰¶
伯道将移於晉文故河為徙也左氏以為沙麓晉地沙¶
山名也地震而麓崩不書震舉重者也伯陽甫所謂國¶
<pb:KR2m0009_WYG_302-2a>¶
必依山川山崩川竭亡之徴也不過十年数之紀也至¶
二十四年晋懐公殺於髙梁(師古曰懐公謂子圉恵公/之子也文公入國而使殺)¶
(之髙梁/晋地)京房易傳曰小人剥廬(師古曰剥卦/上九爻之辭)厥妖山崩¶
兹謂隂乘陽弱勝强　成公五年夏梁山崩榖梁傳曰¶
廱河三日不流(師古曰廱/讀曰壅)晉君帥羣臣而哭之廼流(師/古)¶
(曰從伯宗用/輦者之言)劉向以為山陽君也水隂民也天戒若曰¶
君道崩壊下亂百姓将失其所矣哭然後流䘮亡象也¶
梁山在晋地自晉始而及天下也後晉暴三卿厲公以¶
<pb:KR2m0009_WYG_302-2b>¶
殺董仲舒説畧同劉歆以為梁山晉望也崩弛崩也古¶
者三代命祀祭不越望吉凶禍福不是過也國主山川¶
山崩川竭亡之徴也羙惡周必復是嵗嵗在鶉火至十¶
七年復在鶉火欒書中行偃弑厲公而立悼公¶
威烈王十三年晉河岸崩壅龍門至於底柱¶
漢髙后二年正月武都山崩殺七百六十人地震至八¶
月廼止　文帝二年四月齊楚地山二十九所同日俱¶
大發水潰出劉向以為近水沴土也天戒若曰勿盛齊¶
<pb:KR2m0009_WYG_302-3a>¶
楚之君今失制度將為亂後十六年帝庶兄齊悼恵王¶
之孫文王則薨無子帝分齊地立悼恵王庶子六人皆¶
為王(師古曰謂齊孝王将閭濟北王志菑川王/賢膠東王雄渠膠西王卬濟南王辟光)賈誼鼂¶
錯諌以為違古制恐為亂至景帝三年齊楚七國起兵¶
百餘萬漢皆破之春秋四國同日災(師古曰宋/衛陳鄭)漢七國¶
同日衆山潰咸被其害不畏天威之明效也　成帝河¶
平三年二月丙戌犍為柏江山崩捐江山崩皆廱江水¶
(師古曰廱讀曰/壅次下亦同)江水逆流壊城殺十三人地震積二十¶
<pb:KR2m0009_WYG_302-3b>¶
一日百二十四動　元延三年正月丙寅蜀郡岷山崩¶
廱江水逆流三日廼通劉向以為周時岐山崩三川竭¶
而幽王亡岐山者周所興也漢家本起於蜀漢今所起¶
之地山崩川竭星孛又及攝提大角從參至辰(如淳曰/孛星尾)¶
(長及攝提大角始/發於参至辰也)殆必亡矣其後三世亡嗣王莽簒位¶
　王莽天鳳三年長平館西岸崩廱涇水不流毁而北¶
　行¶
後漢和帝永元元年七月會稽南山崩㑹稽南方大名¶
<pb:KR2m0009_WYG_302-4a>¶
山也京房易傳曰山崩隂乗陽弱勝强也劉向以為山¶
陽君也水陰民也君道崩壊百姓失所也劉歆以為崩¶
猶弛也是時竇太后攝政兄竇憲專權　七年七月趙¶
國易陽地裂京房易傳曰地裂者臣下分離不肯相従¶
也是時南单于衆乗離漢軍追討　十二年夏四月戊¶
辰南郡秭歸山髙四百丈崩填谿殺百餘人明年冬至¶
蠻夷反遣使募荆州吏民萬餘人擊之　元興元年五¶
月癸酉右扶風雍地裂是後西羗大寇凉州　殤帝延¶
<pb:KR2m0009_WYG_302-4b>¶
平元年五月壬辰河東恒山崩是時鄧太后專政秋八¶
月殤帝崩　安帝永初元年六月丁巳河東楊地陷東¶
西百四十歩南北百二十歩深三丈五尺　六年六月¶
壬辰豫章貟谿原山崩各六十三所　元初元年三月¶
己夘日南地坼長百八十二里其後三年正月蒼梧鬱¶
林合浦盗賊羣起刧畧吏民　二年六月河南雒陽新¶
城地裂　延光二年七月丹陽山崩四十七所　三年¶
六月庚午巴郡閬中山崩　四年十月丙午蜀郡越雋¶
<pb:KR2m0009_WYG_302-5a>¶
山崩殺四百餘人丙午天子㑹日也是時閻太后攝政¶
其十一月中黄門孫程等殺江京立順帝誅閻后兄弟¶
明年閻后崩　順帝陽嘉二年六月丁丑雒陽宣徳亭¶
地坼長八十五丈近郊地時李固對䇿以為隂類專恣¶
将有分離之象所以附郊城者是上帝示象以誡陛下¶
也是時宋娥及中常侍各用權分争後中常侍張逵預¶
政與大将軍商爭權為商作飛語欲陷之　桓帝建和¶
三年四月郡國六地裂水湧出井溢壊寺屋殺人時梁¶
<pb:KR2m0009_WYG_302-5b>¶
太后攝政兄冀枉殺李固杜喬　三年郡國五山崩¶
和平元年七月廣漢梓橦山崩　永興二年六月東海¶
朐山崩冬十二月泰山瑯邪盗賊羣起　永夀二年七¶
月河東地裂時梁皇后兄冀秉政桓帝欲自由内患之¶
　延熹元年七月乙巳左馮翊雲陽地裂　三年五月¶
戊申漢中山崩是時上寵恣中常侍單超等　四年六¶
月庚子泰山博尤来山判觧　八年六月丙辰緱氏地¶
裂　永康元年五月丙午雒陽髙平永夀亭上黨泫(工/元)¶
<pb:KR2m0009_WYG_302-6a>¶
(反/)氏地各裂是時朝臣患中常侍王甫等專恣冬桓帝¶
崩明年竇氏等欲誅常侍黄門不果更為所誅　靈帝¶
建寧四年五月河東地裂十二處裂各長十里百七十¶
歩廣者三十餘歩深不見底¶
魏元帝咸熈二年二月太行山崩此魏亡之徴也其冬¶
晉有天下¶
呉孫權赤烏十三年八月丹陽句容及故鄣寜國諸山¶
崩鴻水溢劉歆以為國主山川山崩川竭亡之徴也呉¶
<pb:KR2m0009_WYG_302-6b>¶
雖稱帝其實列國災發丹陽天意見之後二年而權薨¶
又二十六年而吴亡¶
晉武帝泰始三年三月戊午太石山崩　四年七月泰¶
山崩墜三里京房易傳曰自上下者為崩厥應泰山之¶
石顛而下聖人受命人君虜及帝晏駕而禄去王室恵¶
皇愞弱懐愍二帝俱辱北庭淪胥於北元帝中興於南¶
此其應也　太康五年庚午宣帝廟地陷　六年十月¶
南安新興山崩湧水出　七年二月朱提(殊匙/二音)之大瀘¶
<pb:KR2m0009_WYG_302-7a>¶
山崩震壊郡舍隂平之仇池崖隕　八年七月大雨殿¶
前地陷方五尺深数丈中有破船　恵帝元康四年蜀¶
郡山崩殺人五月壬子夀春山崩洪水出城壊地陷方¶
三十丈殺人六月夀春大雷山崩地坼人家陷死上庸¶
郡亦如之八月居庸地裂廣三十六丈長八十四丈水¶
出大饑上庸四處山崩地墜廣三十丈長一百三十丈¶
水出殺人皆賈后亂朝之應也　太安元年四月西墉¶
崩　懐帝永嘉元年三月洛陽東北歩廣里地陷　二¶
<pb:KR2m0009_WYG_302-7b>¶
年八月乙亥鄄城無故自壊七十餘丈司馬越惡之遷¶
於濮陽此見沴之異也越卒以陵上受禍　三年七月¶
戊辰當陽地裂三所廣三丈長三百餘歩京房易傳曰¶
地坼裂者臣下分離不肯相從也其後司馬越茍晞交¶
惡四方牧伯莫不離散王室遂亡　三年十月宜都夷¶
道山崩　四年四月湘東酃黒石山崩　元帝太興元¶
年二月廬陵豫章武昌西陽地震山崩　二年五月祁¶
山地震山崩殺人　三年南平郡山崩出雄黄数千斤¶
<pb:KR2m0009_WYG_302-8a>¶
時王敦陵傲帝優容之示含飬禍萌也　四年八月常¶
山崩水出滹沱(上火乎反/下音陀)盈溢大木傾拔　成帝咸和¶
四年十月柴桑廬山西北崖崩十二月劉允為郭黙所¶
殺　穆帝永和七年九月峻平崇陽二陵崩　十二年¶
十一月遣散騎常侍車灌修峻平陵開埏道崩壓殺数¶
十人　升平五年二月南掖門馬足陷地得鐘一有文¶
四字　哀帝隆和元年四月丁丑浩亹(上古合反/下音門)山崩¶
張天錫亡徴也　安帝義熈八年三月壬寅山陰地陷¶
<pb:KR2m0009_WYG_302-8b>¶
方四丈有聲如雷　十年五月戊寅西明門地穿涌水¶
出毁門扇及限此水沴土也　十一年五月霍山崩出¶
銅鐘六枚　十三年七月漢中城固縣水涯有聲若雷¶
既而岸崩出銅鐘十有二枚　恵帝元康九年六月夜¶
暴雷雨賈謐齋屋柱陷入地壓謐牀帳此木沴土土失¶
其性不能載也明年謐誅焉　光熈元年五月范陽國¶
地燃可以㸑此火沴土也是時禮樂征伐自諸侯出¶
梁武帝普通二年始平郡石鼓村地自開成井方六丈¶
<pb:KR2m0009_WYG_302-9a>¶
六尺深三十二丈¶
後魏孝静帝武定二年十一月西河地陷有火出京房¶
易傳占曰地自陷其君亡祖暅曰火陽精也地隂主也¶
地燃越隂之道行陽之政臣下專恣終以自害時齊神¶
武作宰侯景專擅河南神武崩景作亂¶
後周武帝建徳二年涼州地震裂出泉¶
隋髙祖仁夀三年梁州就谷山崩洪範五行傳曰崩散¶
落背叛不事上之類也梁州為漢地明年漢王諒反¶
<pb:KR2m0009_WYG_302-9b>¶
煬帝大業七年砥柱山崩壅河逆流数十里時帝興遼¶
東之役四海怨叛卒以滅亡¶
唐太宗貞觀八年七月隴右山摧山者髙峻自上而隕¶
之象也　武后垂拱二年九月己巳雍州新豐縣露臺¶
鄉大風雨震電有山湧出髙一十丈有池周三百畝池¶
中有龍鳳之形禾麥之異武后以為休應名曰慶山荆¶
州人俞文俊上言天氣不和而寒暑隔人氣不和而贅¶
疣生地氣不和而堆阜出今陛下以女主居陽位反易¶
<pb:KR2m0009_WYG_302-10a>¶
剛柔故地氣隔塞山變為災陛下以為慶山臣以為非¶
慶也宜側身修徳以答天譴不然恐灾禍至后怒流於¶
嶺南　永昌中華州赤水南岸大山晝日忽風昏有聲¶
隐隐如雷頃之漸移東数百歩壅赤水壓張村民三十¶
餘家髙二百餘丈水深三十丈坡上草木宛然金縢曰¶
山徙者人君不用道禄去公室賞罰不由君佞人執政¶
政在女主不出五年有走王　元宗開元十七年四月¶
乙亥大風震電藍田山摧裂百餘歩畿内山也國主山¶
<pb:KR2m0009_WYG_302-10b>¶
川山摧川竭亡之證也占曰人君徳消政易則然　天¶
寳十一載六月虢州閺鄉黄河中女媧墓因大雨晦㝠¶
失所在至肅宗乾元二年六月乙未瀕河人聞有風雷¶
暁見其墓湧出下有巨石上有䨇栁各長丈餘時號風¶
陵堆占曰塚墓自移天下破　代宗大厯六年四月戊¶
寅藍田西原地陷　九年十一月戊戌同州夏陽有山¶
徙於河上聲如雷　十三年郴州黄芩山摧壓死者数¶
百人　徳宗建中二年霍山裂魏州魏縣西四十里地¶
<pb:KR2m0009_WYG_302-11a>¶
數畝忽長崇数尺　憲宗元和八年五月丁丑大隗山¶
摧　十五年七月丁未苑中土山摧壓死二十人　僖¶
宗光啓三年四月維州山崩累日不止塵坌亘天壅江¶
水逆流占曰國破¶
後唐明宗長興三年七月䕫州奏赤甲山崩¶
宋太宗雍熈三年階州福清縣青龍峡山圯壅白江水¶
逆流髙十丈許壊民田数百里　淳化三年五月雅州¶
名山縣大風雨登遼山圯壅江水逆流入民田壊稼¶
<pb:KR2m0009_WYG_302-11b>¶
真宗咸平元年七月庚午寜化軍汾水漲壊北水門山¶
石摧圯軍士有壓死者　二年七月庚寅陕州靈寶縣¶
暴雨崖圯壓居民死者二十二户　三年三月辛丑夜¶
秦州大澤縣三陽寨大雨崖摧壓死者六十二人　四¶
年正月秦州成紀縣山摧壓死六十餘人　景徳四年¶
七月秦州成紀縣崖圯殺居民　天禧五年五月襄州¶
鳳林鎮道側湧起髙三尺許長三丈濶八尺知州夏竦¶
以聞　神宗熈寜元年潭州益陽縣雷震山裂出米¶
<pb:KR2m0009_WYG_302-12a>¶
二年十月庚戌南郊東壝門内地陷有天寳十二載古¶
墓　五年九月丙寅華州少華山前阜頭峯越八盤嶺¶
及谷摧陷於石子坡東西五里南北十里潰散墳裂湧¶
起堆阜各髙数丈長若隄岸至陷居民六社凡数百户¶
林木廬舎亦無存者並山之民言数年以来峯上常有¶
聲是夜初昏畧無風雨山上忽霧起有聲漸大地遂震¶
動不及食頃而山摧　元豐八年二月甲戌賓州嶺方¶
縣地陷　哲宗元祐元年十二月華州鄭縣界小敷谷¶
<pb:KR2m0009_WYG_302-12b>¶
山頹傷居民　徽宗宣和七年七月己亥熈河路地震¶
有裂数十丈者蘭州尤甚陷数百家倉庫俱没　髙宗¶
紹興十二年十二月陕西不雨五榖焦枯涇渭㶚滻皆¶
竭伯陽甫曰國必依山川山摧川竭亡之證也時秦民¶
以餓離散壮者為北人所買郡邑遂空劉向以為陽失¶
在隂者謂火氣来煎枯水故川竭山川連體下竭上必¶
摧占曰君徳消政易則然京房易傳曰君臣相背厥異¶
名水絶　光宗紹熈四年秋南岳祝融峯有山自摧劍¶
<pb:KR2m0009_WYG_302-13a>¶
門關山摧　五年十二月臨安府南髙峯有山自摧¶
寜宗慶元二年六月辛未台州黄岩縣大雨水有山自¶
徙五十里餘聲如雷草木塜墓皆如初而故址為淵潭¶
時臨海縣清潭山亦自移唐志載金縢曰山徙者君不¶
用道禄去公室賞罰不由君佞人執政也此韓侂胄擅¶
朝之應　嘉泰二年七月丁未閩建安縣山摧民廬之¶
壓者六十餘家　嘉定六年六月丙子浙淳安縣長樂¶
鄉山摧水湧近水沴土也京房易傳曰小人剝廬厥妖¶
<pb:KR2m0009_WYG_302-13b>¶
山摧劉向以為山陽君也水陰民也君道壊下亂百姓¶
将失其所又曰臣下背叛散落不事上之象也　八年五¶
月行都久不雨百川皆竭淮甸亦如之¶
　　地生異物¶
魏公孫淵時襄平北市生肉長圍各数尺有頭目口喙¶
無手足(詳見赤/祥門)¶
晉恵帝元康五年呂縣有流血百餘歩(詳見赤/祥門)　懐帝¶
永嘉元年洛陽地陷有蒼白鵝出(詳見羽/蟲之異)　元帝太興¶
<pb:KR2m0009_WYG_302-14a>¶
二年廬江灊縣何旭家忽聞地中有犬子聲掘之得一¶
母犬與二子一雄一雌(詳見犬/禍門)又孫無終家地坼得狗¶
(同上並見/犬禍門)　成帝咸康初地生毛　孝武帝太元二年¶
地生毛　十四年京都地生毛　十七年地生毛　安¶
帝隆安四年地生毛或白或黒　元興三年五月江陵¶
地生毛　義熈三年十三年地並生毛¶
齊髙帝建元元年荆州天井湖出綿人用與常綿不異¶
梁武帝大同二年地生白毛長二尺(詳見白/祥門)¶
<pb:KR2m0009_WYG_302-14b>¶
北齊武成河清元年九月滄州及長城下地多生毛或¶
白或黒長四五寸¶
唐武后垂拱元年九月淮南地生毛或白或蒼長者尺¶
餘遍居人牀下揚州尤甚大如馬鬛焚之臭如燎毛占¶
曰兵起民不安　三年魏州地出鐵如船数十丈武威¶
郡石化為麺貧乏者取以給食　元宗天寶十三載汝¶
州葉縣南有土塊闘中有血出数日不止　徳宗建中¶
四年四月京師地生毛或黄或白有長尺餘者　貞元¶
<pb:KR2m0009_WYG_302-15a>¶
四年四月淮南及河南地生毛　文宗太和二年六月¶
蘇州池生毛　四年石生麺貧者食之¶
宋神宗熈寜元年潭州益陽縣雷震山裂出米可十萬¶
斛炊之成飯而腥不可食至京師信米也但色黒如炭¶
　八年杭州鹽官縣自三月地産物如珠可食(詳見穀/異門)¶
　元豐三年青州臨朐益都石化為麺民取食之¶
　　黄眚黄祥¶
漢昭帝元鳳元年九月燕有黄䑕衘其尾舞王宫端門¶
<pb:KR2m0009_WYG_302-15b>¶
中(見䑕/妖門)　成帝建始元年四月辛丑夜西北有火光壬¶
寅晨大風従西北起雲氣赤黄四塞天下終日夜著地¶
者黄土塵也是嵗帝元舅大司馬大将軍王鳳始用事¶
又封鳳母弟崇庶弟譚等五人皆為列侯哀帝即位封¶
外属丁氏傅氏周氏鄭氏凡六人為列侯楊宣對曰五¶
侯封日天氣赤黄丁傅復然此殆爵土過制傷亂土氣¶
之祥也京房易傳曰易稱觀其生言大臣之義當觀賢¶
人知其性行推而貢之否則為聞善不與兹謂不知厥¶
<pb:KR2m0009_WYG_302-16a>¶
異黄厥咎聾厥災不嗣黄者日上黄光不散如火然有¶
黄濁氣四塞天下蔽賢絶道故災異至絶世也¶
　王莽天鳳元年六月黄霧四塞¶
後漢昭烈章武二年東伐二月自秭歸進屯夷陵六月¶
秭歸有黄氣見長十餘里廣数十丈後踰旬為陸遜所¶
破近黄祥也¶
晉恵帝元康四年正月大霧帝時昏眊政非已出故有¶
大霧之妖　元帝太興四年八月黄霧四塞埃氛蔽天¶
<pb:KR2m0009_WYG_302-16b>¶
　永昌元年十月京師大霧黒氣貫天日無光　明帝¶
太寜元年正月癸巳黄霧四塞二月又黄霧四塞是時¶
王敦擅權謀逆愈甚　穆帝永和七年三月凉州大風¶
拔木黄霧下塵是時張重華納譛出謝艾為酒泉太守¶
而所任非其人至九年死嗣子見殺是其應也京房易¶
傳曰聞善不與兹謂不知厥異黄厥咎聾厥災不嗣黄¶
者有黄濁氣四塞天下蔽賢絶道故災至絶世也　孝¶
武太元八年二月癸未黄霧四塞是時道子專政親近¶
<pb:KR2m0009_WYG_302-17a>¶
佞人朝綱方替　安帝元興元年十月庚申朔黄霧昏¶
濁不雨是時桓元謀逆之應　義熈五年十一月大霧¶
　十年十一月又大霧是時帝室衰微臣下權盛兵及¶
土地畧非君有此其應也¶
宋文帝元嘉二十九年十二月戊辰黄霧四塞次年春¶
元凶劭弑逆¶
齊武帝永明六年十一月丙戌土氣竟天如烟入人眼¶
鼻三日乃止　八年六月丙申大雷雨有黄光竟天照¶
<pb:KR2m0009_WYG_302-17b>¶
地状如金¶
梁武帝大同元年天雨土　二年天雨灰其色黄近黄¶
祥也京房易飛候曰聞善不與兹謂不知厥異黄厥咎¶
聾厥災不嗣蔽賢絶道之咎也時帝自以為聰明博逹¶
惡人勝已又篤信佛法捨身為奴絶道蔽賢之罰也¶
簡文帝大寳元年正月天雨黄沙　三年夢九土而吞¶
之帝尋為侯景所廢以土嚢壓之而斃諸子遇害不嗣¶
之應也¶
<pb:KR2m0009_WYG_302-18a>¶
陳後主時夢黄衣人圍城後主惡之遶城橘樹伐去之¶
隋髙祖受禅後上下通服黄衣未幾隋師攻圍之應也¶
後周静帝大象二年天雨細黄土移時乃息與大同元¶
年同占時宣帝昏狂滋甚其年崩静帝立禅於隋¶
隋文帝開皇二年京師雨土時帝懲周室諸侯微弱至¶
亡乃分封諸子並為行臺專制方面失土之故有土氣¶
之祥後諸王各謀為逆亂京房易飛候曰天雨土百姓¶
勞苦而無功時營都邑起仁夀宫頽山堙谷死者大半¶
<pb:KR2m0009_WYG_302-18b>¶
唐太宗貞觀七年三月丁夘雨土　二十年閠三月己¶
酉有黄雲闊一丈東西際天黄為土功　髙宗永徽三¶
年三月辛巳雨土　中宗景龍元年六月庚午陕州雨¶
土十二月丁丑雨土　元宗天寳十三載二月丁丑雨¶
黄土　代宗大厯七年十二月丙寅雨土　徳宗貞元¶
二年四月甲戌雨土　八年二月庚子雨土　文宗太¶
和八年十月甲子土霧晝昏至於十一月癸丑　開成¶
元年七月乙亥雨土　懿宗咸通十四年三月癸巳雨¶
<pb:KR2m0009_WYG_302-19a>¶
黄土　僖宗中和二年五月辛酉大風雨土　昭宗天¶
復三年二月雨土天地昏霾　天祐元年閠四月甲辰¶
大風雨土¶
宋太宗淳化三年正月乙夘京師雨土占曰小人叛自¶
後李順盗據益州　英宗治平元年三月辛酉十二月¶
乙巳雨土　二年三月壬戌雨土十二月己亥雨黄土¶
　神宗熈寜五年十二月癸未七年三月戊午並雨黄¶
土　八年五月丁丑雨黄土兼細毛　元豐二年十一¶
<pb:KR2m0009_WYG_302-19b>¶
月丁亥五年二月乙巳六年四月辛未雨土　哲宗元¶
祐七年正月戊午天雨塵土主民勞苦　徽宗宣和元¶
年三月庚午雨土着衣主不肖者食禄　髙宗紹興元¶
年十二月庚辰夜有黄白氣　十一年馮康國言三月¶
庚申涇州雨黄沙語在金傳及夜妖　十八年十一月¶
壬辰上御麗正門肆赦天有雲赤黄近黄祥也太史附¶
秦檜㫖奏以為瑞　孝宗乾道四年三月己丑雨土若¶
塵　淳熈四年二月戊戌五年二月甲申四月丁丑六¶
<pb:KR2m0009_WYG_302-20a>¶
年十一月乙丑十一年正月辛夘甲寅十三年正月壬¶
寅皆雨土　十五年九月庚子南方有赤黄氣　光宗¶
紹熈四年十月甲寅五年四月癸夘皆雨土十月乙未¶
天有赤黄色占曰是為天變色先赤後黄近黄赤祥也¶
十一月辛亥雨土¶
　¶
　¶
　¶
<pb:KR2m0009_WYG_302-20b>¶
　¶
　¶
　¶
　¶
　¶
　¶
　¶
　文獻通考卷三百二¶
