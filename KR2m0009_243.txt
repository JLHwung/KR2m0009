# -*- mode: mandoku-view; -*-
#+TITLE: 文獻通考
#+DATE: 2015-08-24 22:49:38.325675
#+PROPERTY: ID KR2m0009
#+PROPERTY: BASEEDITION WYG    
#+PROPERTY: JUAN 卷二百四十三 
<pb:KR2m0009_WYG_243-1a>¶
欽定四庫全書¶
　文獻通考卷二百四十三¶
　　鄱　陽　馬　端　臨　貴　與　著¶
　經籍考七十¶
　　集(詩集/)¶
李義山集三卷¶
　　陳氏曰唐太學博士李商隠義山撰¶
　　詩話王荆公晩年亦喜稱義山詩以為唐人知學¶
<pb:KR2m0009_WYG_243-1b>¶
　　老杜而得其藩籬惟義山一人而已每誦其雪嶺¶
　　未歸天外使松州猶駐殿前軍永憶江湖歸白髪¶
　　欲囬天地入扁舟與池光不受月暮氣欲沉山江¶
　　海三年客乾坤百戰塲之類雖老杜亡以過也義¶
　　山詩合處信有過人若其用事深僻語工而意不¶
　　及自是其短世人反以為竒而效之故崑體之弊¶
　　適重其失義山夲不至是云詩到義山謂之文章¶
　　一厄以其用事僻澁時稱西崑體然荆公晩年亦¶
<pb:KR2m0009_WYG_243-2a>¶
　　或喜之而字字有根蔕如試問火城将䇿探何如¶
　　雲屋聽窓知未愛京師傳谷口但知鄉里勝壺頭¶
　　其用事琢句前軰無相犯者¶
　　漁隠叢話李義山詩楊大年諸公皆深喜之然淺¶
　　近者亦多如華清宫詩云華清恩幸古無倫猶恐¶
　　蛾眉不勝人未免被他褒女笑只敎天子暫蒙塵¶
　　用事失體在當時非所宜言也豈若崔魯華清宫¶
　　詩云障掩金雞蓄禍機翠華西拂蜀雲飛珠簾一¶
<pb:KR2m0009_WYG_243-2b>¶
　　閉朝元閣不見人歸見燕歸又云草遮囬磴絶鳴¶
　　鸞雲樹深深碧殿寒眀月自來還自去更無人倚¶
　　玉欄干語意既精深用事亦隠而顯也義山又有¶
　　馬嵬詩云如何四紀為天子不及盧家有莫愁渾¶
　　河中詩云咸陽原上英雄骨半是君家養馬來如¶
　　此等詩庸非淺近乎¶
温庭筠金筌集七卷　外集一卷¶
　　鼂氏曰唐温庭筠夲名岐字飛卿宰相彦博之裔¶
<pb:KR2m0009_WYG_243-3a>¶
　　詩賦清麗與李商隠齊名時號温李能逐弦吹之¶
　　音為側艶之辭為行塵雜由是累年不第終國子¶
　　助教宣宗嘗作詩賜宫人句有金歩揺遣塲中對¶
　　之庭筠對以玉跳脫上喜其敏欲用之而嘗作詩¶
　　忤時相令狐綯終廢斥云¶
張祐詩一卷¶
　　鼂氏曰唐張祐字承吉清河人樂髙尚客淮南杜¶
　　牧為度支使善其詩嘗贈之詩曰何人得似張公¶
<pb:KR2m0009_WYG_243-3b>¶
　　子千首詩輕萬戸侯嘗作淮南詩有人生只合揚¶
　　州死禪智山光好墓田之句大中中果終丹陽隠¶
　　舍人以為䜟云　陳録凡十卷¶
許渾丁卯集二卷¶
　　鼂氏曰唐許渾字用晦圉師之後大和六年進士¶
　　為當塗大平二令以病免起潤州司馬大中三年¶
　　為監察御史歴虞部員外睦郢二州刺史嘗分司¶
　　於朱方丁卯間自編所著因以為名賀鑄本䟦云¶
<pb:KR2m0009_WYG_243-4a>¶
　　按渾自序集三卷五百篇世傳夲兩卷三百餘篇¶
　　求訪二十年得沈氏曾氏夲并取擬元天竺集校¶
　　正之共得五百四十四篇予近得渾集完夲五百¶
　　篇皆在然止兩卷唐藝文志亦言渾集兩卷鑄稱¶
　　三卷者誤也¶
　　陳氏曰丁卯者其所居之地有丁卯橋蜀夲又有¶
　　拾遺二卷¶
　　後村劉氏曰杜牧許渾同時然各為體牧於唐律¶
<pb:KR2m0009_WYG_243-4b>¶
　　中常寓少抝峭以矯時弊渾則不然如荆樹有花¶
　　兄弟樂橘林無實子孫忙之類律切麗密或過牧¶
　　而抑揚頓挫不及也二人詩不著姓名亦可辨樊¶
　　川有續别集三卷十之八九皆渾詩牧佳句自多¶
　　不必又取他人詩益之若丁卯集割去許多傑作¶
　　則渾詩無一篇可傳矣¶
李逺集一卷¶
　　陳氏曰唐建州刺史李逺求古撰¶
<pb:KR2m0009_WYG_243-5a>¶
于鵠集一卷¶
　　陳氏曰唐于鵠撰與張籍同時未詳何人¶
薛瑩集一卷¶
　　陳氏曰唐薛瑩撰號洞庭集文宗時人集中多蜀¶
　　詩其曰壬寅嵗者在前則為長慶四年後則為中¶
　　和二年未知定何年也¶
薛逢歌詩二卷¶
　　鼂氏曰唐薛逢陶臣河東人㑹昌元年進士終祕¶
<pb:KR2m0009_WYG_243-5b>¶
　　書監持論鯁切以謀畧髙自標顯與楊收王鐸同¶
　　年登第而逢文藝最優收作相逢有詩云誰知金¶
　　印朝天客同是沙隄避路人鐸作相逢又有詩云¶
　　昨日鴻毛萬鈞重今朝山岳一毫輕二人皆怒故¶
　　不見齒¶
喻鳬集一卷¶
　　陳氏曰唐烏程尉喻鳬撰開成五年進士¶
潘咸集一卷¶
<pb:KR2m0009_WYG_243-6a>¶
　　陳氏曰唐潘咸撰不知何人與喻鳬同時藝文志¶
　　不載¶
項斯集一卷¶
　　陳氏曰唐丹徒尉江東項斯子遷撰初受知於張¶
　　籍水部而楊敬之祭酒亦知之有逢人說項斯之¶
　　句㑹昌四年進士¶
趙嘏渭南詩三卷¶
　　鼂氏曰唐趙嘏承祐也㑹昌四年進士終渭南尉¶
<pb:KR2m0009_WYG_243-6b>¶
　　杜紫微讀其早秋詩云殘星幾㸃鴈横塞長笛一¶
　　聲人倚樓因謂之趙倚樓云¶
馬戴集一卷¶
　　陳氏曰唐馬戴虞臣撰㑹昌四年進士¶
顧非熊集一卷¶
　　陳氏曰唐盱眙主簿顧非熊况之子㑹昌五年進¶
　　士¶
薛許昌集十卷¶
<pb:KR2m0009_WYG_243-7a>¶
　　鼂氏曰唐薛能字大拙汾州人㑹昌六年登進士¶
　　第大中末書判中選補盩厔尉辟太原陜虢河陽¶
　　從事李福鎮滑表署觀察判官歴御史都官刑部¶
　　貟外郎福徙西蜀奏以自副咸通中攝嘉州刺史¶
　　造朝遷主客度支刑部郎中俄刺同州京兆尹温¶
　　漳貶命權知尹事出帥咸化入授工部尚書復節¶
　　度徐州徙忠武廣眀元年徐軍戍溵水經許能以¶
　　軍懐舊惠館之城中許軍懼見襲大将周岌乘衆¶
<pb:KR2m0009_WYG_243-7b>¶
　　疑怒逐能據城自稱留後因屠其家能政嚴察絶¶
　　私謁癖於詩日賦一章晚節惑浮屠法奉之唯謹¶
　　然恣驁倨傲佻輕以忤物及為藩鎮尤易武吏嘗¶
　　命其子屬櫜鞬雅拜新進士或問其故曰與渠銷¶
　　彌災咎云¶
　　容齋洪氏随筆曰能晩唐人詩格調不甚髙而妄¶
　　自尊大其海棠詩荔枝詩折楊栁十詩序可見而¶
　　所作皆無過人又别有栁枝詞五首最後一章曰¶
<pb:KR2m0009_WYG_243-8a>¶
　　劉白蘓臺總近時當初章句是誰推纎腰舞盡春¶
　　楊栁未有儂家一首詩自註云劉白二尚書繼為¶
　　蘓州刺史皆賦楊栁枝詞世多傳唱雖有才語但¶
　　文字太僻宫商不髙耳其大言如此但稍推杜陵¶
　　視劉白以下蔑如也今讀其詩正堪一笑劉之詞¶
　　云城外春風吹酒旗行人揮袂日西時長安陌上¶
　　無窮樹唯有垂楊管别離白之詞云紅板江橋青¶
　　酒旗館娃宫暖日斜時可憐雨歇東風定萬樹干¶
<pb:KR2m0009_WYG_243-8b>¶
　　條各自垂其風流氣槩豈能所可髣髴哉¶
　　後村劉氏曰能自稱舉太過五言云空餘氣長在¶
　　天子用平人不但自譽其詩又自譽其材然位歴¶
　　節鎮不為不用矣卒以驕恣凌忽僨軍殺身其材¶
　　安在妄庸如此乃敢妄議諸葛可謂小人之無忌¶
　　憚者¶
李羣玉詩一卷¶
　　鼂氏曰唐李羣玉文山澧州人曠逸不樂仕進專¶
<pb:KR2m0009_WYG_243-9a>¶
　　以吟詠自適詩筆妍麗才力邁健好吹笙羙筆翰¶
　　親友强赴舉一上而止裴休廉察湖南延郡中大¶
　　中八年來京師進詩三百篇休復論薦授𢎞文館¶
　　校書郎集後附其進詩表并除官制太平廣記所¶
　　載黄陵廟事甚異其絶句在焉¶
　　陳氏曰裴休以處士薦集後有乞假歸别業及朝¶
　　士送行詩¶
曹鄴集一卷¶
<pb:KR2m0009_WYG_243-9b>¶
　　陳氏曰唐洋州刺史曹鄴撰大中四年進士¶
鄭嵎津陽門詩一卷¶
　　鼂氏曰唐鄭嵎字賔先大中五年進士津陽即華¶
　　清宫之外闕嵎開成中過之聞逆旅主人道承平¶
　　故實眀日馬上裁刻成長句一千四百言自有序¶
　　云¶
　　陳氏曰或作愚者非也愚嘗為嶺南節度好着錦¶
　　半臂非此鄭嵎¶
<pb:KR2m0009_WYG_243-10a>¶
劉駕集一卷¶
　　陳氏曰唐劉駕司南撰大中六年進士¶
李頻集一卷¶
　　陳氏曰唐建州刺史新定李頻徳新撰大中八年¶
　　進士姚合之壻也¶
李郢端公詩一卷¶
　　鼂氏曰唐李郢楚望也大中十年進士詩調清麗¶
　　居餘杭疎於馳競為藩鎮從事兼侍御史¶
<pb:KR2m0009_WYG_243-10b>¶
陳蛻詩一卷¶
　　鼂氏曰唐陳蛻未詳其行事集有長安十五詠自¶
　　序云蛻生長江淮間以詩句從賦僅十餘年矣今¶
　　我后撫運澤及四海蛻復得為太平人云云蓋肅¶
　　代間人也¶
栁郯詩一卷¶
　　鼂氏曰唐栁郯集有與李端盧綸軰相酬贈詩大¶
　　歴間進士也¶
<pb:KR2m0009_WYG_243-11a>¶
斷金集一卷¶
　　鼂氏曰唐李逢吉令狐楚自未第至貴顯所唱和¶
　　詩也後逢吉卒楚編次之得六十餘篇裴夷直名¶
　　曰斷金集為之序¶
孟逵詩一卷¶
　　鼂氏曰唐孟逵字叔之平昌人㑹昌五年陳商下¶
　　及第¶
儲嗣宗集一卷¶
<pb:KR2m0009_WYG_243-11b>¶
　　陳氏曰唐儲嗣宗撰大中十三年進士¶
司馬先軰集一卷¶
　　陳氏曰唐司馬札撰與儲嗣宗同時¶
李廓集一卷¶
　　陳氏曰唐武寧節度使李廓撰程之子也¶
于濆集一卷¶
　　陳氏曰唐于濆子漪撰咸通二年進士¶
李昌符集一卷¶
<pb:KR2m0009_WYG_243-12a>¶
　　陳氏曰唐膳部員外郎李昌符撰咸通四年進士¶
司空表聖集十卷¶
　　陳氏曰唐兵部侍郎司空圖表聖撰咸通十年進¶
　　士别有全集此集皆詩也其子永州刺史荷為後¶
　　記¶
聶夷中集一卷¶
　　陳氏曰唐華隂尉聶夷中撰咸通十二年進士¶
許棠集一卷¶
<pb:KR2m0009_WYG_243-12b>¶
　　陳氏曰唐宛陵許棠文化撰亦咸通十二年進士¶
林寛集一卷¶
　　陳氏曰唐林寛撰與李頻許棠皆同時集有送二¶
　　人詩¶
周繇集一卷¶
　　陳氏曰唐周繇撰咸通十三年進士¶
無譏集四卷¶
　　陳氏曰唐崔魯撰僖宗時人¶
<pb:KR2m0009_WYG_243-13a>¶
章碣集一卷¶
　　陳氏曰唐章碣撰亦僖宗時人¶
髙蟾集一卷¶
　　陳氏曰唐御史中丞髙蟾撰乾符三年進士¶
崔塗集一卷¶
　　陳氏曰唐崔塗禮山撰光啓四年進士¶
雲臺編三卷　宜陽外編一卷¶
　　鼂氏曰唐鄭谷字守愚宜陽人光啓三年擢髙第¶
<pb:KR2m0009_WYG_243-13b>¶
　　遷右拾遺歴都官郎中乾寧四年歸宜春卒於别¶
　　墅其集號雲臺編者以其扈從華山下觀居所編¶
　　次云谷詩屬思頗切於理而格韻凡猥語句浮俚¶
　　不競不為議者所多然一時傳諷號鄭都官而弗¶
　　名也¶
　　歐陽氏詩話曰鄭谷詩名盛於唐末號雲臺編而¶
　　世俗但稱其官為鄭都官其詩極有意思亦多佳¶
　　句但其格不甚髙以其易曉人家多以教小兒余¶
<pb:KR2m0009_WYG_243-14a>¶
　　為兒時猶誦之今其集不行於世矣¶
周朴詩二卷¶
　　唐處士周朴撰歐公詩話曰唐之晩年詩人無復¶
　　李杜豪放之格然亦務以精意相髙如周朴者構¶
　　思尤艱每有所得必極其雕琢故時人稱朴詩月¶
　　鍜季錬未及成篇已播人口其名重當時如此而¶
　　今不復傳矣余少時猶見其集其句有云風暖鳥¶
　　聲碎日髙花影重又云曉來山雨閙雨過杏花稀¶
<pb:KR2m0009_WYG_243-14b>¶
　　誠佳句也¶
韓偓詩二卷　香匳集一卷¶
　　鼂氏曰唐韓偓致光京兆人龍紀元年進士累遷¶
　　諌議大夫翰林學士昭宗幸鳳翔進兵部侍郎承¶
　　㫖朱全忠怒貶濮州司馬榮懿尉天祐初挈族依¶
　　王審知而卒香匳集沈括筆談以為和凝所作凝¶
　　既貴惡其側艶故詭稱偓著或謂括之言妄許彦¶
　　周詩話髙秀實言元微之詩艶麗而有骨韓偓香¶
<pb:KR2m0009_WYG_243-15a>¶
　　匳集麗而無骨李端叔意喜韓偓詩誦其序云咀¶
　　五色之靈芝香生九竅咽三危之瑞露美動七情¶
　　秀實云勸不得也¶
　　石林葉氏曰偓在閩所為詩皆手自寫成卷嘉祐¶
　　間裔孫奕出其數卷示人龎潁公為漕取奏之因¶
　　得官詩文氣格不甚髙吾家僅有其詩百餘篇世¶
　　傳别夲有名香匳集者唐書藝文志亦載其辭皆¶
　　閨房不雅馴或謂江南韓熙載所為誤以為偓若¶
<pb:KR2m0009_WYG_243-15b>¶
　　然何為録於唐志乎熈載固當有之然吾所藏偓¶
　　詩中亦有一二篇絶相類豈其流落亡聊中姑以¶
　　為戲然不可以為訓矣¶
　　又曰韓偓傳自貶濮州司馬後載其事即不甚詳¶
　　其再召為學士在天祐二年吾家所藏偓詩雖不¶
　　多然自貶後皆以甲子歴歴自記其所在有乙丑¶
　　年在袁州得人賀復除戎曹依舊承㫖詩即天祐¶
　　二年也昭宗前一年已弑蓋哀帝之命也末句云¶
<pb:KR2m0009_WYG_243-16a>¶
　　若為将朽質猶擬杖於朝固不徃矣其後又有丁¶
　　卯年正月聞再除戎曹依前充職詩末句云豈獨¶
　　鴟夷觧歸去五湖魚艇且餔糟天祐四年也是嘗¶
　　兩召皆辭唐史止書其一是嵗四月全忠簒其召¶
　　命自哀帝之世自後復召則癸酉年南安縣之作¶
　　即梁之乾化二年時全忠亦已被弑眀年梁亡其¶
　　兩召不行非特避禍蓋終身不食梁禄其大節與¶
　　司空表聖略相等惜乎唐史不能少發眀之也¶
<pb:KR2m0009_WYG_243-16b>¶
唐英集三卷¶
　　陳氏曰唐翰林學士吳融子華撰與偓皆龍紀元¶
　　年進士¶
張蠙詩一卷¶
　　鼂氏曰偽蜀張蠙字象文清河人唐乾寧中進士¶
　　為校書郎櫟陽尉犀浦令建開國拜膳部員外郎¶
　　後為金堂令王衍與徐后逰大慈寺見壁間書墻¶
　　頭細雨埀纎草水面囬風聚落花愛之問知蠙句¶
<pb:KR2m0009_WYG_243-17a>¶
　　給札令以詩進蠙以二百首獻衍頗重之将召為¶
　　知制誥宋光嗣以其輕傲止賜白金而已蠙生而¶
　　頴秀幼能為詩作登單于臺有白日地中出黄河¶
　　天外來之句為世所稱¶
靈溪集七卷¶
　　陳氏曰唐校書郎上饒王貞白有道撰乾寧二年¶
　　進士其集有自序永豐人有藏之者洪景盧得而¶
　　刻之詩雖多在一時儕軰未為工也¶
<pb:KR2m0009_WYG_243-17b>¶
翁承贊集二卷¶
　　陳氏曰唐諌議大夫京兆翁承贊文堯撰乾符二¶
　　年進士¶
禇載集一卷¶
　　陳氏曰唐禇載厚之撰¶
王轂集一卷¶
　　陳氏曰唐王轂虛中撰二人皆乾寧五年進士¶
盧延讓詩一卷¶
<pb:KR2m0009_WYG_243-18a>¶
　　鼂氏曰偽蜀盧延讓子善也范陽人唐光化九年¶
　　進士朗陵雷滿辟滿敗歸王建及僭號授水部員¶
　　外郎累遷給事中卒官終刑部侍郎延讓師薛能¶
　　詩不尚竒巧人多誚其淺俗獨吳融以其不蹈襲¶
　　大竒之¶
牛嶠歌詩三卷¶
　　鼂氏曰偽蜀牛嶠字延峰隴西人唐相僧孺之後¶
　　博學有文以歌詩著名乾符五年進士歴拾遺補¶
<pb:KR2m0009_WYG_243-18b>¶
　　闕尚書郎王建鎮西川辟判官及開國拜給事中¶
　　卒集夲三十卷自序云竊慕李長吉所為歌詩輙¶
　　效之¶
韋荘浣花集五卷¶
　　鼂氏曰偽蜀韋荘字端已仕王建至吏部侍郎平¶
　　章事集乃其弟藹所編以所居即杜甫草堂舊址¶
　　故名偽史稱荘有集二十卷今止存此¶
王駕集一卷¶
<pb:KR2m0009_WYG_243-19a>¶
　　陳氏曰唐彭城王駕大用撰大順元年進士自號¶
　　守素先生¶
喻坦之集一卷¶
　　陳氏曰唐喻坦之撰¶
張喬集一卷¶
　　陳氏曰唐進士九華張喬撰喬與許棠張蠙鄭谷¶
　　喻坦之等同時號十哲喬試京兆月中桂詩擅塲¶
　　傳於今而登科記無名蓋不中第也¶
<pb:KR2m0009_WYG_243-19b>¶
髙駢集一卷¶
　　陳氏曰唐淮南節度使髙駢撰¶
周賀集一卷¶
　　陳氏曰唐周賀撰嘗為僧名清塞後反初故别夲¶
　　又號清塞集¶
　　鼂氏曰清塞字南卿詩格清雅與賈島無可齊名¶
　　寳歴中姚合為杭因擕書投謁合聞其誦哭僧詩¶
　　云凍鬚亡夜剃遺偈病中書大愛之因加以冠巾¶
<pb:KR2m0009_WYG_243-20a>¶
　　為周賀云¶
李洞詩一卷¶
　　鼂氏曰唐李洞字才江諸王之孫慕賈島為詩銅¶
　　鑄其像事之如神時人多誚其僻澁不貴其竒峭¶
　　唯吳融稱之昭宗時不第逰蜀卒¶
　　陳氏曰與張喬同時稱餘杭眀經潘熈載編¶
曹唐詩一卷¶
　　鼂氏曰唐曹唐字堯賔桂州人初為道士咸通中¶
<pb:KR2m0009_WYG_243-20b>¶
　　為府從事卒作游仙詩百篇或靳之曰堯賔嘗作¶
　　鬼詩唐曰何也井底有天春寂寂人間無路月茫¶
　　茫非鬼詩而何唐乃大哂今集中不見然他詩及¶
　　神仙者尚多¶
　　陳氏曰唐有大小游仙詩¶
來鵬集一卷¶
　　陳氏曰唐豫章來鵬撰咸通舉進士不第¶
任藩集一卷¶
<pb:KR2m0009_WYG_243-21a>¶
　　陳氏曰唐任藩撰或作翻客居天台有宿帢幘山¶
　　絶句為人所稱今城中巾子山也¶
　　後村劉氏曰唐任藩詩存者五言十首而已然多¶
　　佳句衆鳥已歸樹旅人猶過山贈僧云半頂髪根¶
　　白一生心地清居然可愛今人動為千百首而無¶
　　一可傳者¶
方干詩集一卷¶
　　鼂氏曰唐方干字雄飛歙人唐末舉進士不第隱¶
<pb:KR2m0009_WYG_243-21b>¶
　　鏡湖上徐凝有詩名一見干器之授以詩律其貌¶
　　寢陋又兎闕而喜凌侮嘗謁廉帥誤三拜人號方¶
　　三拜将薦於朝而卒門人諡元英先生其甥楊弇¶
　　與孫郃編次遺詩王贊為序郃又為元英先生傳¶
　　附¶
王徳輿詩一卷¶
　　鼂氏曰唐王徳輿集有次韻和鄭畋詩知其懿僖¶
　　間人也¶
<pb:KR2m0009_WYG_243-22a>¶
沈彬集一卷¶
　　鼂氏曰南唐沈彬保大中以尚書郎致仕居髙安¶
　　集中有與韋荘杜光庭貫休詩唐末三人皆在蜀¶
　　疑其同時避亂嘗入蜀云上李昪山水圖詩在焉¶
熊皦屠龍集五卷¶
　　鼂氏曰晉熊皦後唐清泰二年進士為延安劉景¶
　　岩從事天福中說景岩歸朝擢右司諌坐累黜上¶
　　津令集有陶穀序陳沆賞皦早梅云一夜欲開盡¶
<pb:KR2m0009_WYG_243-22b>¶
　　百花猶未知曰太妃容徳於是乎在¶
　　陳氏曰集中多下第詩蓋老於塲屋者¶
杜荀鶴唐風集十卷¶
　　鼂氏曰唐杜荀鶴池州人大順二年進士善為詞¶
　　句切理宣州田頵重之嘗以牋問至梁祖薦為翰¶
　　林學士主客員外恃勢侮易搢紳衆怒欲殺之而¶
　　未及天祐初病卒有顧雲序荀鶴自號九華山人¶
　　陳録作三卷¶
<pb:KR2m0009_WYG_243-23a>¶
　　幕府燕談杜荀鶴詩鄙俚近俗惟宫詞為唐第一¶
　　云早被嬋娟誤欲粧臨鏡慵承恩不在貌敎妾若¶
　　為容風暖鳥聲碎日髙花影重年年越溪女相憶¶
　　採芙蓉故諺云杜詩三百首惟在一聨中正謂風¶
　　暖日髙之句也(此句歐公詩話/以為周朴詩)¶
詠史詩三卷¶
　　陳氏曰唐邵陽胡曾撰凡一百五十首曽咸通末¶
　　為漢南從事¶
<pb:KR2m0009_WYG_243-23b>¶
羅江東集十卷¶
　　陳氏曰唐羅隠昭諌撰¶
劉滄詩一卷¶
　　鼂氏曰唐劉滄字蘊靈大中八年進士詩頗清麗¶
　　句法絶類趙嘏¶
羅鄴集一卷¶
　　鼂氏曰唐羅鄴撰¶
曹松集一卷¶
<pb:KR2m0009_WYG_243-24a>¶
　　鼂氏曰唐曹松夢徴也舒州人學賈島為詩天復¶
　　元年與王希羽劉象柯崇鄭希顔同登第年皆七¶
　　十餘號五老牓時以新平内難聞放進士喜特敕¶
　　授校書郎而卒¶
　　陳氏曰别夲與印夲互有詳畧但别夲大遊仙十¶
　　三首乃曹唐詩也¶
羅虬比紅兒詩一卷¶
　　鼂氏曰唐羅虬撰皇朝方性天註虬詞藻富贍與¶
<pb:KR2m0009_WYG_243-24b>¶
　　其族人隠鄴齊名時號三羅從鄜州李孝恭籍中¶
　　有杜紅兒者善歌常為副使者屬意副使聘鄰道¶
　　虬請紅兒歌贈之以綵孝㳟不令受虬怒拂衣起¶
　　詰旦手刃之既而追其寃作絶句詩百篇借古人¶
　　以比其艶盛行於世¶
唐彦謙鹿門詩一卷¶
　　鼂氏曰唐唐彦謙字茂鄴并州人咸通末進士中¶
　　和王重榮表河中從事歴節度副使晉絳二州刺¶
<pb:KR2m0009_WYG_243-25a>¶
　　史重榮遇害貶漢中掾興元楊守亮留署判官遷¶
　　副使閬壁刺史卒彦謙才髙負氣無所摧屈博學¶
　　多藝尤能七言詩師温庭筠故格體類之世稱耳¶
　　聞眀主提三尺眼見愚民盜一抔蓋彦謙句也自¶
　　號鹿門先生有薛廷珪序¶
　　後村劉氏曰揚劉諸人師李義山可也又師唐彦¶
　　謙唐詩雖雕斵對偶然求如一抔三尺之聨惜不¶
　　多見五言叙亂離云不見泥函谷俄驚火建章剪¶
<pb:KR2m0009_WYG_243-25b>¶
　　茅行殿濕伐栢舊陵香語猶渾成未甚破碎若西¶
　　崐酬唱集對偶字面雖工而佳句可録者殊少宜¶
　　為歐公所厭也¶
秦韜玉投知小録三卷¶
　　鼂氏曰唐秦韜玉字中眀京兆人有詞藻工歌吟¶
　　險而好進為田令孜所善僖宗幸蜀令孜引為工¶
　　部侍郎中和二年賜進士第編入春牓¶
東浮集九卷¶
<pb:KR2m0009_WYG_243-26a>¶
　　陳氏曰唐荆南崔道融撰自稱東歐散人乾寧乙¶
　　卯永嘉山齋編成蓋避地於此今闕第十卷¶
唐詩三卷¶
　　陳氏曰崔道融撰皆四言詩述唐中世以前事實¶
　　事為一篇篇各有小序凡六十九篇¶
裴說集一卷¶
　　陳氏曰唐裴說撰天祐三年進士状頭唐蓋将亡¶
　　矣說後為禮部員外郎世傳其寄邉衣古詩甚麗¶
<pb:KR2m0009_WYG_243-26b>¶
　　此集無之僅有短律而已非全集也其詩有避亂¶
　　一身多之句¶
劉徳仁詩集一卷¶
　　鼂氏曰唐劉徳仁公主之子長慶中以詩名五言¶
　　清瑩獨歩文塲者開成後昆弟皆居顯仕獨自苦¶
　　於詩舉進士二十年竟無所成嘗有寄所知詩云¶
　　外族帝王恩中朝親故稀翻令浮議者不許九霄¶
　　飛及卒詩僧棲白以絶句弔之曰忍苦為詩身到¶
<pb:KR2m0009_WYG_243-27a>¶
　　此氷魂雪魄已難招直教桂子落墳上生得一枝¶
　　寃始銷¶
唐求集一卷¶
　　陳氏曰唐唐求撰與顧非熊同時藝文志不載¶
李山甫集一卷¶
　　陳氏曰唐魏博從事李山甫撰唐末進士不第¶
邵謁集一卷¶
　　陳氏曰唐國子生曲江邵謁撰集後有胡賔王者¶
<pb:KR2m0009_WYG_243-27b>¶
　　為之序言其沒後降巫賦詩自稱邵先軰殆若今¶
　　世請大仙之類邪¶
李推官披沙集六卷¶
　　陳氏曰唐李咸用撰其八世孫兼孟達居宛陵亦¶
　　能詩嘗為台州出其家集求楊誠齋作序¶
　　誠齋序畧曰推官公詩如見後却無語别來長獨¶
　　愁如危城三面水古樹一邉春如月眀千嶠雪灘¶
　　急五更風如煙殘偏有㷔雪甚却無聲如春雨有¶
<pb:KR2m0009_WYG_243-28a>¶
　　五色灑來花旋成如雲蔵山色時還媚風約溪聲¶
　　静又囬如未醉已知醒後憶欲開先為落聲愁蓋¶
　　征人凄苦之情孤愁窈𦕈之聲騷客婉約之靈風¶
　　物榮悴之英所謂周禮盡在魯矣讀之使人發融¶
　　冶之歡於荒寒無聊之中動慘戚之感於笑談方¶
　　懌之後國風之遺音江左之異曲孰謂其果弦絶¶
　　歟¶
黄御史集¶
<pb:KR2m0009_WYG_243-28b>¶
　　誠齋序畧曰詩至唐而盛至晩唐而工御史黄公¶
　　之詩尤竒如聞鴈一聲初觸夢半白已侵頭餘燈¶
　　依古壁片月下滄洲如逰東林寺寺寒三伏雨松¶
　　偃數朝枝如退居青山寒帶雨古木夜啼猿此與¶
　　韓致光吳融軰並逰未知何人徐行後長也永豐¶
　　君自言其集乆逸其父考功公始得之僅數卷而¶
　　已其後永豐又得詩文五卷於吕夏卿之家又得¶
　　逸詩於翁承贊之家又得銘碣於浮屠老子之宫¶
<pb:KR2m0009_WYG_243-29a>¶
　　而後御史公之文復傳於二百年之後按唐藝文¶
　　志御史諱滔字文江光啓中為四門博士其集舊¶
　　曰黄滔集云¶
于武陵集一卷　周濆集一卷　陳光集一卷　劉威¶
集一卷¶
　　陳氏曰皆唐人于武陵大中進士餘莫詳何時濆¶
　　集仍藝文志不載¶
胡笳十八拍一卷¶
<pb:KR2m0009_WYG_243-29b>¶
　　鼂氏曰唐劉商撰漢蔡邕女琰為胡騎所掠因胡¶
　　人吹蘆葉以為歌遂翻為琴曲其辭古淡商因擬¶
　　之以叙琰事盛行一時商彭城人擢進士第歴臺¶
　　省為郎好道術隠義興胡父渚世傳其仙去¶
鼎國詩三卷¶
　　鼂氏曰後唐李雄撰雄洛鞏人荘宗同光甲申嵗¶
　　逰金陵成都鄴下各為詠古詩三十章以三國鼎¶
　　峙故曰鼎國¶
<pb:KR2m0009_WYG_243-30a>¶
李有中詩二卷¶
　　鼂氏曰南唐李有中嘗為新塗令與水部郎中孟¶
　　賔于善賔于稱其詩如方干賈島之徒賔于晉天¶
　　福中進士也有中集中有贈韓張徐三舍人詩韓¶
　　乃熙載張乃洎徐乃鉉也春月詩云乾坤一夕雨¶
　　草木萬方春頗佳他皆稱是¶
殷文珪集一卷¶
　　陳氏曰唐殷文珪撰乾寧五年進士後仕南唐其¶
<pb:KR2m0009_WYG_243-30b>¶
　　子曰崇義歸朝更姓名即湯恱也¶
盧士衡集一卷¶
　　陳氏曰後唐盧士衡撰天成二年進士¶
劉昭禹集一卷¶
　　陳氏曰湖南天䇿府學士桂陽劉昭禹撰¶
符䝉集一卷¶
　　陳氏曰題符侍郎同光三年進士也同年四人䝉¶
　　初為状頭覆試為第四¶
<pb:KR2m0009_WYG_243-31a>¶
李建勲集一卷¶
　　陳氏曰南唐宰相李建勲撰¶
孟賔于集一卷¶
　　陳氏曰五代進士孟賔于撰仕湖南江南¶
廖匡圖集一卷¶
　　陳氏曰湖南從事廖匡圖撰¶
江為集一卷¶
　　陳氏曰五代建安江為撰為王氏所誅當漢乾祐¶
<pb:KR2m0009_WYG_243-31b>¶
　　中¶
劉一集一卷¶
　　陳氏曰似唐末五代人藝文志不載其詩怪而不¶
　　律亦不工¶
文丙集一卷¶
　　陳氏曰稱布衣文丙所業未詳何人¶
蒋吉集一卷　蘓拯集一卷　王周集一卷¶
　　陳氏曰皆未詳何人¶
<pb:KR2m0009_WYG_243-32a>¶
皎然杼山集十卷¶
　　鼂氏曰唐僧皎然字清晝吳興人謝靈運十世孫¶
　　攻篇什徳宗詔録夲納集賢院集前有于頔序并¶
　　贈晝上人詩¶
　　陳氏曰顔魯公為刺史與之酬倡其後刺史為作¶
　　集序所居龍興寺之西院今天寧寺是也又嘗居¶
　　杼山寺在妙喜¶
　　唐史藝文志顔眞卿為刺史集文士撰韻海鏡源¶
<pb:KR2m0009_WYG_243-32b>¶
　　預其論著貞元中集賢御書院取其集蔵之¶
　　石林葉氏曰唐詩僧皎然居湖州妙喜今寳積寺¶
　　是其故廬自言謝靈運後詩祖其家法自許甚髙¶
　　顔魯公為守時與張志和陸鴻漸皆為客意其人¶
　　品亦必不凡吾嘗至妙喜訪其遺跡無復有但山¶
　　巓墳存耳其詩十卷尚行於世無甚令人喜者以¶
　　為優於唐詩僧可也觀其詩評亦貶駮老杜如論¶
　　送髙三十五書記詩云崆峒小麥熟且願休王師¶
<pb:KR2m0009_WYG_243-33a>¶
　　請君問主将安用窮荒為以為四句已前不見題¶
　　則其所知可見矣¶
僧靈澈詩集一卷¶
　　澈姓湯字源澄越州人劉夢得序曰如芙蓉園新¶
　　寺詩云經來白馬寺僧到赤烏年謫汀州云青蠅¶
　　為弔客黄耳寄家書可謂入作者閫域豈特雄於¶
　　詩僧間邪雪浪齋日記靈澈詩僧中第一如海月¶
　　生殘夜江春入暮年窻風枯硯水山雨慢琴弦(前/軰)¶
<pb:KR2m0009_WYG_243-33b>¶
　　(評此詩云轉/石下千仞江)¶
寳月詩一卷¶
　　鼂氏曰唐僧貫休撰字徳隠姓姜氏婺州人後入¶
　　蜀號禪月大師初吳融為之序其弟子曇域削去¶
　　别為序引偽蜀乾徳中獻之¶
靈一集一卷¶
　　陳氏曰唐僧與皇甫曾同時¶
無可集一卷¶
<pb:KR2m0009_WYG_243-34a>¶
　　陳氏曰唐僧賈無可撰島弟也¶
碧雲詩一卷¶
　　鼂氏曰唐僧虛中詩也司空圖嘗以詩贈之云十¶
　　年太華無知已只得虛中一首詩¶
白蓮集一卷¶
　　陳氏曰唐僧齊已撰長沙胡氏¶
栁白集一卷　修睦東林集一卷　尚顔供奉集一卷¶
　　陳氏曰皆唐僧自貫休而下盡唐末人也修睦死¶
<pb:KR2m0009_WYG_243-34b>¶
　　於維揚朱瑾之難¶
薛洪度詩一卷¶
　　鼂氏曰唐薛濤字洪度西川樂妓工為詩當時人¶
　　多與酬贈武元衡奏校書郎大和中卒李肇云樂¶
　　妓而工詩者濤亦文妖也¶
　　陳氏曰號薛校書世傳奏授恐無是理殆一時州¶
　　鎮褒借為戲如今世白帖借補之類邪濤得年最¶
　　長至近八十¶
<pb:KR2m0009_WYG_243-35a>¶
李季蘭集一卷¶
　　陳氏曰唐女冠與劉長卿同時相譏調之語見中¶
　　興間氣集¶
魚元機集一卷¶
　　陳氏曰唐女冠坐妬殺女婢抵死¶
花蘂夫人詩一卷¶
　　鼂氏曰偽蜀孟昶愛姬青城費氏女幼能屬文長¶
　　於詩宫詞尤有思致蜀平以俘輸織室後有罪賜¶
<pb:KR2m0009_WYG_243-35b>¶
　　死¶
伍喬集一卷¶
　　陳氏曰夲江南進士後歸朝¶
李九齡集一卷¶
　　陳氏曰洛陽李九齡撰乾徳二年進士第三人¶
　¶
　¶
　文獻通考卷二百四十三¶
