# -*- mode: mandoku-view; -*-
#+TITLE: 文獻通考
#+DATE: 2015-08-24 22:49:40.188000
#+PROPERTY: ID KR2m0009
#+PROPERTY: BASEEDITION WYG    
#+PROPERTY: JUAN 卷二百九十八
<pb:KR2m0009_WYG_298-1a>¶
欽定四庫全書¶
　文獻通考卷二百九十八¶
　　鄱　陽　馬　端　臨　貴　與　著¶
　物異考四¶
　　火災¶
春秋桓公十四年八月壬申御廪災董仲舒以為先是¶
四國共伐魯魯君臣内怠政事外侮四鄰非能保守宗¶
廟終其天年者也劉向以為御廪夫人八妾所舂米之¶
<pb:KR2m0009_WYG_298-1b>¶
藏以奉宗廟時夫人有滛行(通於/齊侯)挾逆心(欲弑/桓公)天戒若¶
曰夫人不可以奉宗廟　莊公二十年齊火災劉向以¶
為齊桓好色以妾為妻嫡庶屢更故致火災　僖公二¶
十年五月乙巳西宫災董仲舒以為僖娶於楚而齊媵¶
之脅公立為夫人西宫小寢夫人所居也若曰妾何為¶
居此宫誅去之意也　宣公十六年成周宣榭火榭所¶
以藏樂器宣其名也董仲舒劉向以為十五年王札子¶
殺召伯毛伯天子不能誅天戒若曰不能行政令何以¶
<pb:KR2m0009_WYG_298-2a>¶
禮樂為而藏之　成公三年二月甲子新宫災榖梁以¶
為宣宫一曰宣公弑子赤而立不當列於羣祖故天災¶
其廟　襄公九年春宋災晉侯聞之問士弱曰宋災於¶
是乎知有天道何故對曰古之火正或食於心或食於¶
咮以出入火(師古曰咮/音竹救反)是故咮為鶉火心為大火陶唐¶
氏之火正閼伯居商邱祀大火而火紀時焉相土因之¶
故商主大火商人閱其禍敗之釁必始於火是以知有¶
天道公曰可必乎對曰在道國亂亡象不可知也(韋昭/曰大)¶
<pb:KR2m0009_WYG_298-2b>¶
(亂之君天不/復告故無象)說曰古之火正謂火官也掌祭火星行火¶
政季春昏心星出東方而咮七星鳥首正在南方則用¶
火季秋星入則止火以順天時救民疾帝嚳則有祝融¶
堯時有閼伯民賴其德死則以為火祖配祭火星故曰¶
或食於心或食於咮也相土商祖契之曾孫(師古曰契/讀曰偰音)¶
(先列反字或作卨其用同耳據諸典籍/相土即卨之孫今云曾孫未詳其意)代閼伯後主火¶
星宋其後也世司其占故先知火賢君見變能脩道以¶
除凶亂君亡象天不譴告故不可必也　三十年五月¶
<pb:KR2m0009_WYG_298-3a>¶
甲午宋災劉向以為先是宋公聽讒而殺太子痤應火¶
不炎上之罰也　昭公六年六月丙戌鄭災是春三月¶
鄭人鑄刑書士文伯曰火見鄭其火乎火未出而作火¶
以鑄刑器藏爭辟焉(著刑於鼎故稱刑器/法設下爭故云爭辟)火而象之不¶
火何為說曰火星出於周五月而鄭以三月作火鑄鼎¶
刻刑辟書以為民約是為刑器爭辟故火星出與五行¶
之火爭明為災其象然也又棄灋律之占也　九年夏¶
四月陳火時楚靈王滅陳鄭裨竈曰五年陳將復封封¶
<pb:KR2m0009_WYG_298-3b>¶
五十二年而遂亡子産問其故對曰陳水屬也火水妃¶
也而楚所相也今火出而火陳逐楚而建陳也妃以五¶
成故曰五年嵗五及鶉火而後陳卒亡楚克有之天之¶
道也說曰顓頊以水王陳其族也(師古曰陳舜後/也舜本出顓頊)今兹¶
嵗在星紀後五年在大梁大梁昴也金為水宗得其宗¶
而昌故曰五年陳將復封楚之先為火正故曰楚所相¶
也天以一生水地以二生火天以三生木地以四生金¶
天以五生土五位皆以五而合而陰陽易位故曰妃以¶
<pb:KR2m0009_WYG_298-4a>¶
五成然則水之大數六火七木八金九土十故水以天¶
一為火二牡木以天三為土十牡土以天五為水六牡¶
火以天七為金四牡金以天九為木八牡陽竒為牡隂¶
耦為妃(師古曰竒/音居宜反)故曰水火之牡也火水妃也於易坎¶
為水為中男離為火為中女盖取諸此也自大梁四歲¶
而及鶉火四周四十八歲凡五及鶉火五十二年而陳¶
卒亡火盛水衰故曰天之道也哀公十七年七月己卯¶
楚滅陳　昭公十八年五月壬午宋衛陳鄭災董仲舒¶
<pb:KR2m0009_WYG_298-4b>¶
以為象王室將亂天下莫救故災四國言亡四方也¶
定公二年五月雉門及兩觀災(師古曰雉門公宫/南門也兩觀謂闕)董仲¶
舒劉向以為此皆奢僭過度者也先是季氏逐昭公昭¶
公死於外(師古曰謂/死於乾侯)定公即位不能誅季氏又用其邪¶
説淫於女樂而退孔子(師古曰齊人歸女樂季桓子勸/定公受之君臣相與觀之廢朝)¶
(禮三日孔/子乃行)天戒若曰去髙顯而奢僭者一曰門闕號令¶
所由出也今舍大聖而縱有罪亡以出號令矣京房易¶
傳曰君不思道厥妖火燒宫　哀公三年五月辛卯桓¶
<pb:KR2m0009_WYG_298-5a>¶
釐宫災董仲舒劉向以為此二宫不當立違禮者也哀¶
公又以季氏之故不用孔子孔子在陳聞魯災曰其桓¶
釐之宫乎以為桓季氏之所出釐使季氏世卿者也¶
四年六月辛丑亳社火(師古曰亳/社殷社也)董仲舒劉向以為亡¶
國之社所以為戒也(師古曰存其社者欲使君/常思敬慎懼危亡者也)天戒若¶
曰國將危亡不用戒矣春秋火災屢於定哀之間不用¶
聖人而縱驕臣將以亡國不明甚也一曰天生孔子非¶
為定哀也蓋失禮不明火災應之自然象也¶
<pb:KR2m0009_WYG_298-5b>¶
漢惠帝四年十月乙亥未央宫凌室災(藏冰/之室)丙子織室災¶
(織作/之室)劉向以為太后立魯元公主女為皇后凌室所以供¶
養飲食織室所以奉宗廟衣服與春秋御廪同又天戒若¶
曰皇后亡奉宗廟之德將絶祭祀其後帝崩后亡子取后¶
宫美人子立之呂后崩諸呂為亂大臣誅之而立文帝惠¶
后幽廢　髙后元年五月丙申趙叢臺災劉向以為時呂¶
氏女為趙王后嫉妬將為讒口以害趙王王不悟卒見憂¶
死　文帝七年六月癸酉未央宮東闕罘罳災(師古曰罘/罳謂連闕)¶
<pb:KR2m0009_WYG_298-6a>¶
(曲閣也以覆重刻垣墉之處其形罘罳然/一曰屏也罘音浮闕與其兩傍俱災也)劉向以為東闕¶
所以朝諸侯之門也罘罳在其外諸侯之象也漢封諸侯¶
王連城數十賈誼等以為違古制度必將叛逆先是淮南¶
濟北皆謀反其後七國舉兵而誅　景帝中五年八月己¶
酉未央宫東闕災時栗太子以罪廢自殺丞相周亞夫下¶
獄死　武帝建元六年六月丁酉遼東髙廟災四月壬子¶
髙園便殿火董仲舒對以春秋時亳社兩觀桓釐廟災四¶
者皆不當立天皆燔其不當立者以示魯今髙廟不當居¶
<pb:KR2m0009_WYG_298-6b>¶
遼東髙園殿不當居陵旁於禮亦不當立與魯所災同¶
　　按古者諸侯不敢祖天子則髙廟不當立於遼東¶
　　也古者墓以藏體魄廟以宅神靈故祭於廟不祭¶
　　於墓則髙園殿不當居陵旁也二者皆失禮之事¶
　　謂天燔其不當立者以示警猶之可也而仲舒所¶
　　對累數百言至謂天災若語陛下視親戚貴屬在¶
　　諸侯逺正最甚者忍而誅之如吾燔遼東髙廟視¶
　　近臣在國中處旁仄及貴而不正者忍而誅之如¶
<pb:KR2m0009_WYG_298-7a>¶
　　吾燔髙園殿大槩勸帝以多行殺戮而於郡國陵¶
　　墓不當立廟之説略無所發明帝采其説而使仲¶
　　舒弟子吕步舒治淮南獄深竟黨與坐死者甚衆¶
　　葢此對徒足以啟帝之忍心而略不能革漢之失¶
　　禮矣故秪取其兩言而餘語則盡削之云¶
武帝太初元年十一月乙酉未央宫栢梁臺災先是大風¶
發其屋夏侯始昌先言其災日後有江充巫蠱衞太子事¶
　昭帝元鳯元年燕城南門災劉向以為時燕王使邪臣¶
<pb:KR2m0009_WYG_298-7b>¶
通於漢為讒賊謀逆亂南門者通漢道也　四年五月丁¶
丑孝文廟正殿災劉向以為是嵗正月上加元服有明哲¶
之性而大將軍光久秉政不歸亡周公之徳將為國害故¶
正月加元服五月而災見古之廟皆在城中孝文廟始出¶
居外天戒若曰去貴而不正者宣帝既立光猶秉政驕溢¶
過制妻顯弑后隨以誅滅　宣帝甘露元年四月丙申中¶
山太上皇廟災甲辰孝文廟災　元帝初元三年四月乙¶
未孝武園白鶴舘災劉向以為先是前將軍蕭望之光禄¶
<pb:KR2m0009_WYG_298-8a>¶
大夫周堪輔政為佞臣石顯許章等所譖望之自殺堪廢¶
黜明年白鶴舘災園中五里馳逐走馬之舘(五里者言/周回五里)不¶
當在山陵昭穆之地天戒若曰去貴近逸遊不正之臣將¶
害忠良後章坐走馬上林下烽馳逐免官(夜於上林苑下/舉火馳射也)¶
　永光四年六月甲戌孝宣杜陵園東闕南方災時上復¶
用周堪張猛等石顯終欲害之園陵小於朝廷闕在司馬¶
門中内臣顯之象也孝宣親而貴門闕法令所從出也天¶
戒若曰去法令内臣親而貴者必為國害後顯卒害猛¶
<pb:KR2m0009_WYG_298-8b>¶
　　按魯哀公三年桓僖宫災左傳載孔子在陳聞火¶
　　曰其桓僖乎杜征南注以為桓僖親盡而廟不毁¶
　　故天示以災公羊傳之説亦然盖踰禮制而以諂¶
　　瀆事神則神亦不享其祭故天降之災非曰桓僖¶
　　有以獲罪於天而火焚其廟也至仲舒劉向則謂¶
　　以季氏之故桓則季氏所出而僖則使季氏世卿¶
　　者於是以為其咎不在當時之君而歸過於祖宗¶
　　其説鑿矣至其論漢世以來之災異如髙廟之火¶
<pb:KR2m0009_WYG_298-9a>¶
　　以為為諸侯王大臣文廟之火以為為霍光宣廟¶
　　之火以為為石顯夫諸侯王之過制霍光之專擅¶
　　石顯之姦欺所以致之者時君之過也於先代何¶
　　預且曰貴而不正者天燔之是天欲示警於子孫¶
　　而焚其祖宗之廟盖亦迂逺而不切矣况宗廟人¶
　　主所嚴事者也災延宗廟變異不小不思側身脩¶
　　行以謝天地祖宗而方且以驕恣專擅之臣擬之¶
　　以為天惡而欲燔之以示戒其説不亦謬乎¶
<pb:KR2m0009_WYG_298-9b>¶
成帝建始元年正月乙丑皇考廟災初宣帝為昭帝後¶
而立父廟於禮不正又時大將軍王鳳擅朝將害國家¶
故天見象　鴻嘉三年八月乙卯孝景廟北闕災十一¶
月甲寅許皇后廢　永始元年正月癸丑大宮凌室災¶
戊午戾后園南闕災時趙飛燕大幸許后既廢上將立¶
之故天見象於凌室與惠帝四年同應又戾后起於微¶
賤與趙氏同應天戒若曰微賤亡德之人不可以奉宗¶
廟將絶祭祀　四年四月癸未長樂宫臨華殿及未央¶
<pb:KR2m0009_WYG_298-10a>¶
宫東司馬門災六月甲午孝文覇陵園東闕南方災長¶
樂宫成帝母王太后所居也未央帝所居也霸陵太宗¶
盛德園也時太后三弟相續秉政舉宗居位充塞朝廷¶
將害國家故天象仍見　哀帝建平三年正月癸卯桂¶
宫鴻寧殿災帝祖母傅太后所居也時傅太后欲與成¶
帝母等號齊尊大臣以諫獲罪後三年帝崩傅氏誅滅¶
　平帝元始五年七月己亥髙皇帝原廟殿門災盡時¶
平帝㓜王太后臨朝委政王莽將簒漢祚墮髙帝宗廟¶
<pb:KR2m0009_WYG_298-10b>¶
故天象見也¶
　王莽地皇三年二月霸橋災數千人以水沃救不滅¶
後漢光武建武六年十二月雒陽市火　二十四年正¶
月戊子雷雨霹靂火災髙廟北門　明帝永平元年六¶
月己亥桂陽火飛來燒城寺　章帝建初元年十二月¶
北宫火燒壽安殿延及右掖門　元和三年六月丙午¶
雷雨火燒北宫朱爵西闕　和帝永元八年十二月丁¶
巳南宫宣室殿火時帝幸北宫竇太后在南宫明年竇¶
<pb:KR2m0009_WYG_298-11a>¶
太后崩　十三年八月己亥北宫盛饌門閤火時和帝¶
幸鄧貴人隂氏以罪廢死立鄧貴人為皇后　十五年¶
六月辛酉漢中城固南城門災此孝和皇帝將絶世之¶
象也其後二年帝崩殤帝及平原王皆早夭和帝世絶¶
　安帝永初元年十二月河南郡縣火燒殺百五人¶
二年河南郡縣又失火燒五百八十四人四月甲寅漢¶
陽河陽城中失火燒殺三千五百七十人先是和帝崩¶
立殤帝復早夭平原王勝有廢疾乃更立清河王子是¶
<pb:KR2m0009_WYG_298-11b>¶
為安帝　四年三月戊子杜陵園火　元初四年二月¶
壬戌武庫火燒兵物一百一十五種直千萬以上時𦍑¶
叛大發兵禦之積十餘年天下厭苦兵役　延光元年¶
八月戊子陽陵園寢殿災凡災發於先陵此太子將廢¶
之象也若曰不當廢太子以自翦如火不當害先陵之¶
寢也明年上以讒言廢皇太子為濟隂王後二年宫車¶
晏駕中黄門孫程等十九人起兵殿省誅賊臣立濟隂¶
王　四年秋七月乙丑漁陽城門樓災　順帝永建三¶
<pb:KR2m0009_WYG_298-12a>¶
年七月丁酉茂陵園寢殿災(古今註曰二年五月戊辰/守宫失火燒宫藏財物盡)¶
(四年河南郡縣/失火燒人六畜)　陽嘉元年恭陵廡災及東西幕府火¶
(古今註曰十二月河南/郡國火燒廬舍殺人)太尉李固以為奢僭所致陵之¶
初造禍及枯骨規廣治之尤飾又上欲更造宫室益臺¶
觀故火起幕府燒材木　永和元年十月丁未承福殿¶
火(臣昭按楊/厚傳是災)先是爵號阿母宋娥為山陽君后父梁商¶
本國侯又多益商封啇子冀不襲父爵别封襄邑侯皆¶
過差非禮　漢安元年三月甲午雒陽劉漢等百九十¶
<pb:KR2m0009_WYG_298-12b>¶
七家為火所燒(古今註曰火或從室屋間物/中不知所從起數月乃止)後四年宫¶
車比三晏駕建和元年君位乃定　桓帝建和六年五¶
月癸丑北宫掖庭中徳陽殿火及左掖門時梁冀挾姦¶
譖殺太尉杜喬是後梁太后崩梁氏誅滅　延熹四年¶
正月辛酉南宫嘉徳殿火戊子丙署火二月壬辰武庫¶
火五月丁卯原陵長夀門火先是亳后因賤人得幸號¶
貴人為后上以后母宣為長安君封其兄弟受寵隆崇¶
又多封無功者去年春白馬令李雲坐直諫死至此彗¶
<pb:KR2m0009_WYG_298-13a>¶
除心尾火連作　五年正月壬午南宮丙署火四月乙¶
丑恭北陵東闕火戊辰虎賁掖門火五月康陵園寢火¶
甲申中藏府承禄署火七月己未南宮承善闥内火¶
六年四月辛亥康陵東署火七月甲申平陵園寢火¶
八年二月己酉南宮嘉德署黄龍千秋萬嵗殿皆火四¶
月甲寅安陵園寢火閏月南宮長秋和歡殿後鉤盾掖¶
庭朔平署各火十一月壬子德陽前殿西閤及黄門北¶
寺火殺人(袁山松書曰是時連月有火災諸官寺或一/日再三𤼵又夜有訛言擊鼓相驚陳蕃劉志)¶
<pb:KR2m0009_WYG_298-13b>¶
(茂上疏諫曰古之火皆君弱臣强極隂之變也前始春/而獄刑慘故火不炎上前入春節連寒木氷暴風折樹)¶
(又八九州郡並言隕霜殺菽春秋晋執季孫行父木為/之冰夫氣𢎞則景星見化錯則五星開日月蝕災為已)¶
(然異為方来恐卒有變必於三朝唯善政可以已/之願察臣前言不棄愚忠則元元幸甚書奏不省)　九¶
年三月癸巳京都夜有火光轉行民相驚譟(袁山松書/曰是時宦)¶
(䜿專朝鈎黨事起上㝷無嗣陳蕃竇/武為曹節等所害天下無復紀綱)　靈帝熹平四年¶
五月延陵園災　光和四年閏月辛酉北宮東掖庭永¶
巷署災(陳蕃諌云楚女悲而西宮/災不御宮女怨之所致也)　五年五月庚申德¶
陽前殿西北入門内永樂太后宮署火　中平二年二¶
<pb:KR2m0009_WYG_298-14a>¶
月己酉南宮雲臺災庚戌樂城門災(南宮/中門)延及北闕道¶
西燒嘉德和歡殿案雲臺之災自上起榱題數百同時¶
並然若就縣華鐙其日燒盡延及白虎威興門尚書符¶
節蘭臺夫雲臺者乃周家之所造也圖書術籍珍玩寶¶
怪皆所藏在也京房易𫝊曰君不思道厥妖火燒宮是¶
時黄巾作慝七州二十八郡同時俱發百姓死傷過半¶
靈帝虐侈滋甚官非其人政以賄成天戒若曰放賢賞¶
淫何以舊典為故焚其臺門祕府也其後三年靈帝暴¶
<pb:KR2m0009_WYG_298-14b>¶
崩繼以董卓之亂火三日不絶京都邱墟　獻帝初平¶
元年八月覇橋災其後三年董卓見殺¶
魏明帝太和五年五月清商殿災初帝為平原王納河¶
南虞氏為妃及即位不以為后更立典虞車工卒毛嘉¶
女為后后本仄㣲非所宜升以妾為妻之罰也　青龍¶
元年六月洛陽宮鞠室災　二年四月崇華殿災延於¶
南閤繕復之至三年七月此殿又災帝問高堂隆此何¶
咎也於禮寧有祈禳之義乎對曰夫災變之發皆所以¶
<pb:KR2m0009_WYG_298-15a>¶
明敎誡也惟率禮脩德可以勝之易傳曰上不儉下不¶
節孽火燒其室又曰君高其臺天火為災此人君茍飾¶
宮室不知百姓空竭故天應之以旱火從高殿起也按¶
舊占曰災火之發皆以臺榭宮室為誡今宜罷散作役¶
務從節約清掃所災之處不敢於此有所營造萐莆(上/所)¶
(甲反下/音甫)嘉禾必生此地以報陛下䖍恭之徳帝不從遂¶
復崇華殿改曰九龍以郡國前後言龍見者九故以為¶
名多棄法度疲衆逞欲以妾為妻之應也¶
<pb:KR2m0009_WYG_298-15b>¶
呉孫亮建興元年十二月武昌端門災改作端門又災¶
内殿門者號令所出殿者聼政之所時諸葛恪執政矜¶
慢放肆孫峻總禁旅險害終著恪䘮衆殄人峻授政於¶
綝綝廢亮也　太平元年二月朔建業火時孫綝執政¶
矯詔殺呂據滕允明年又殺朱異棄法律逐功臣之罰¶
也　孫休永安五年二月城西門北樓災　六年十月¶
石頭小城火時嬖人張布專國多行無禮　孫皓建衡¶
二年三月大火燒萬家死者七百人時皓制令詭暴棄¶
<pb:KR2m0009_WYG_298-16a>¶
法度誅名士後宮女謁盛行¶
晉武帝太康八年三月乙丑震災西閤楚王所止坊及¶
臨商觀牕　十年四月癸丑崇賢殿災十月庚辰含章¶
鞠室脩成堂前廡景坊東屋暉章殿南閤火時有上書¶
曰漢王氏五侯兄弟迭任今楊氏三公並在大位故天¶
變屢見竊為陛下憂之由是楊珧(音/遥)求退是時帝納馮¶
紞(都敢/反)之間廢張華之功聽楊駿之讒離衛瓘之寵此¶
逐功臣之罰也明年宮車晏駕其後楚王承竊發之㫖¶
<pb:KR2m0009_WYG_298-16b>¶
戮害二公身亦不免震災其坊又天意乎　惠帝元康¶
五年閏月庚寅武庫火張華疑有亂先命固守然後救¶
火是以累代異寶王莽頭孔子屐(其逆/反)漢高祖斷白蛇¶
劒及二百萬人器械一時蕩盡是後愍懐見殺太子之¶
罰也天戒若曰冢嗣将傾社稷将泯禁兵無所復施皇¶
旅又将誰衞帝后不悟終䘮四海　八年十一月高原¶
陵火時賈后凶恣賈謐專朝惡罪宜見誅絶之應　永¶
興二年七月甲午尚書諸曹火起延崇禮闥及閣道夫¶
<pb:KR2m0009_WYG_298-17a>¶
百揆主化之本王者棄法律之應也後清河王覃入嗣¶
不終於位又殺太子之罰也　孝懐帝永嘉四年十一¶
月襄陽火燒死者三千餘人時王如自號大将軍司雍¶
二州牧衆四五萬攻略郡縣此下陵上陽失其節之應¶
也　元帝太興中王敦鎮武昌武昌災火起興衆救之¶
於此而發於彼東西南北數十處俱應數日不絶舊説¶
所謂濫炎妄起雖興師衆不能救之之謂也干寶以為¶
此臣而君行亢陽失節是為王敦陵上有無君之心故¶
<pb:KR2m0009_WYG_298-17b>¶
災也　永昌二年正月癸巳京都大火三月饒安東光¶
安陵三縣火燒七千餘家死者萬五千人　明帝太寧¶
元年正月京都火是時王敦威侮朝廷多行無禮内外¶
臣下咸懐怨毒極隂生陽也　成帝咸和二年五月京¶
師火　康帝建元元年七月庚申呉郡災　穆帝永和¶
五年六月震災石季龍太武殿及兩廟端門震災月餘¶
乃滅金石皆盡其後季龍死大亂遂滅亡　海西公太¶
和中郄愔為㑹稽太守六月大旱災火燒數千家延及¶
<pb:KR2m0009_WYG_298-18a>¶
山隂倉米數百萬斛炎煙蔽天不可撲滅此亦桓温强¶
盛将廢海西極陰生陽之應也　孝武帝寧康元年三¶
月京都風火大起是時桓温入朝志在陵上少主踐位¶
人懐憂恐此與太寧火事同　太元十年正月國子學¶
生因風放火焚房百餘間是後考課不厲賞黜無章蓋¶
有育才之名而無收賢之實此不哲之罰先兆也　十¶
三年十二月乙未延賢堂災是月景申螽斯則百堂及¶
客館驃騎府庫皆火於時朝多弊政衰陵日兆不哲之¶
<pb:KR2m0009_WYG_298-18b>¶
罰皆有象類主相不悟終至亂亡㑹稽王道子寵幸尼¶
及姏(武酣反/老女稱)母各樹用其親戚乃至出入宮掖禮見人¶
主天戒若曰登延賢堂及客館者多非其人故災之也¶
又孝武帝更不立皇后寵幸微賤張夫人夫人驕妬皇¶
子不繁乖螽斯則百之道故災其殿焉道子復賞賜不¶
節故府庫被災斯亦其罰也　安帝隆安二年三月龍¶
舟二乘災是水沴火也其後桓元簒位帝乃播越天戒¶
若曰王者流遷不復御龍舟故災之耳　元興元年八¶
<pb:KR2m0009_WYG_298-19a>¶
月庚子尚書下舎曹火時桓元遥録尚書故天火示不¶
復居也　三年盧循攻略廣州刺史吳隐之閉城固守¶
其十月壬戌夜火起時百姓避宼盈滿城内隐之懼有¶
應賊者但務嚴兵不先救火由是府舎焚蕩燒死者萬¶
餘人因遂散潰悉為賊擒　義熙四年七月丁酉尚書¶
殿中吏部曹火　九年京都大火燒數千家　十一年¶
京都所在大行火災呉界尤甚火防甚峻猶日不絶王¶
𢎞時為呉郡晝在聽事見天上有一赤物下狀如信幡¶
<pb:KR2m0009_WYG_298-19b>¶
遥集路南人家屋上火即大𤼵𢎞知天為之災故不罪¶
火主此帝室衰微之應也¶
宋文帝元嘉五年正月戊子都下大火　七年十二月¶
都下火延燒大社北墻　二十九年三月壬午都下火¶
齊東昏侯永元二年七月甲申宮内火惟東閤内明帝¶
舊殿數區及太極殿以南得存餘皆蕩盡¶
梁武帝天監元年五月有盗入南北掖燒神武門總章¶
觀時帝初即位而火燒觀闕不祥之甚既而太子薨皇¶
<pb:KR2m0009_WYG_298-20a>¶
孫不得立及帝暮年惑於朱异之口果有侯景之亂宮¶
室多被焚燒天誡所以先見也　普通二年五月琬琰¶
殿火延燒後宮三千餘間　中大通元年朱雀航華表¶
災明年同㤗寺災大同三年朱雀門災水沴火也時帝¶
崇尚佛道宗廟牲牷皆以麵代之又數詣寺捨身為奴¶
王公以下贖之天變數見而不悟後卒以亡¶
陳武帝永定三年重雲殿災¶
東魏孝靜天平二年十一月閶闔門災是時齊神武作¶
<pb:KR2m0009_WYG_298-20b>¶
宰而大野㧞斬樊子鵠以州来降神武聽讒而殺之司¶
空元暉免逐功臣大臣之罰也　武定五年八月廣宗¶
郡火燒數千家¶
後齊後主天統三年九龍殿災延燒西廊　四年昭陽¶
宣光瑶華三殿災延燒龍舟是時讒言任用正士道消¶
祖孝徵作歌謡斛律明月以誅死讒夫昌邪勝正之應¶
也京房易傳曰君不思道厥妖火燒宮¶
隋文帝開皇十四年將祠㤗山令使者致石象神祠之¶
<pb:KR2m0009_WYG_298-21a>¶
所未至數里野火歘起燒像碎如小塊時帝頗信讒言¶
猜阻骨肉滕王瓚失志而死創業功臣多被夷滅故天¶
見變而帝不悟其後太子勇竟被廢戮　煬帝大業十¶
二年顯陽門災舊名廣陽則帝之姓名國門之崇顯號¶
令之所由出也時帝不遵法度驕奢荒怠信讒害忠天¶
意若曰害廣陽也¶
唐太宗貞觀四年正月癸巳武徳殿北院火　二十三¶
年三月甲弩庫火　高宗永徽五年十二月乙巳尚書¶
<pb:KR2m0009_WYG_298-21b>¶
司勲庫火　顯慶元年九月戊辰恩州吉州火焚倉廪¶
甲伏民居二百餘家十一月己巳饒州火　武太后證¶
聖元年正月丙申夜明堂火武太后欲避正殿徹樂宰¶
相姚璹以為火因人非天災也不宜貶損后乃御端門¶
觀酺引建章故事復作明堂以厭之是歲内庫災燔二¶
百餘區　萬歲通天元年三月壬寅撫州火　久視元¶
年八月壬子平州火燔千餘家　中宗景龍二年二月¶
東都凌空觀災　元宗開元五年十一月乙卯定陵寢¶
<pb:KR2m0009_WYG_298-22a>¶
殿火是歲洪州潭州災延燒州署州人見有物赤而暾¶
暾飛来旋即火𤼵　十五年七月甲戌興敎門樓柱災¶
是年衡州災延燒三百餘家州人見有物大如甕赤如¶
燭籠所至火即發　十八年二月丙寅大雨雪俄而雷¶
震左飛龍廐災占曰天火燒廐兵大起十月乙丑東都¶
宮佛光寺火　天寶二載六月東都應天門觀災延燒¶
左右延福門經日不滅京房易傳曰君不思道天火燔¶
其宮室　九載三月華嶽廟災時帝将封西嶽以廟災¶
<pb:KR2m0009_WYG_298-22b>¶
乃止　十載八月丙辰武庫災燔兵器四十餘萬武庫¶
甲兵之本也　肅宗寶應元年十二月己酉太府左藏¶
庫火　代宗廣德元年十二月辛邜夜鄂州大風火發¶
江中焚舟三十艘延及岸上民居二千餘家死者數千¶
人　大歴十年二月莊嚴寺浮圖災初有疾風震電俄¶
而火從浮圖中出　德宗貞元元年江陵度支院火焚¶
江東租賦百餘萬　十三年正月東都尚書省火　十¶
九年四月家令寺火　憲宗元和二年七月洪州火燔¶
<pb:KR2m0009_WYG_298-23a>¶
民舎萬七千家　七年六月鎭州甲仗庫災主吏坐死¶
者百餘人　八年江陵大火　十一年十一月甲戌元¶
陵火李師道起宮室於鄆州將謀亂既成而火　文宗¶
太和二年十一月甲辰禁中昭德寺火延至宣政東垣¶
及門下省宮人死者數百人　三年十月癸丑仗内火¶
　四年三月陳州許州火燒萬餘家十月浙西火　八¶
年三月揚州火皆燔民舎千區五月己巳飛龍駒中廐¶
火十月揚州市火燔民舎數千區十二月禁中昭成寺¶
<pb:KR2m0009_WYG_298-23b>¶
火　開成二年六月徐州火延燒居民三百餘家　四¶
年十二月乙邜乾陵火丁丑晦揚州市火燔民舎數千¶
家　武宗㑹昌元年五月潞州市火　三年六月西内¶
神龍寺火萬年縣東市火焚廬舎甚衆　六年八月葬¶
武宗辛未靈駕次三原縣夜大風行宮幔城火　僖宗¶
乾符四年十月東都聖善寺火　昭宗大順二年六月¶
乙酉幽州市樓災延及數百歩七月癸丑甲夜汴州相¶
國寺佛閣災是日暮微雨震電或見有赤塊轉門譙藤¶
<pb:KR2m0009_WYG_298-24a>¶
網中周而火作頃之赤塊北飛轉佛閣籐網中亦周而¶
火作既而大雨暴至平地水深數尺火益甚延及民居¶
三日不滅¶
後唐明帝天成四年十一月汝州火燒羽林軍營五百¶
餘間(先是司天奏熒惑入羽林/請京師為火備至是應之)　長興二年四月汴州¶
封禪寺門上忽有火起延燒近寺廬舎相次黎陽縣亦¶
火¶
後晉高祖天福三年十一月襄州奏火焚居民千餘家¶
<pb:KR2m0009_WYG_298-24b>¶
周世宗顯德五年四月呉越王錢宏俶奏十日夜杭州¶
火焚燒府署殆盡上命中使齎詔恤問¶
宋太祖建隆元年宿州火燔民舎萬餘區　二年三月¶
内酒坊火燔舎百八十區酒工死者三十餘　三年正¶
月滑州甲仗庫火燔儀門及軍資庫一百九十區兵器¶
錢帛並盡開封府通許鎭民家火燔廬舎三百四十餘¶
區二月安州牙吏施延業家火燔民舎并顯義軍營共¶
六百餘區五月京師相國寺火燔舎百餘區海州火燔¶
<pb:KR2m0009_WYG_298-25a>¶
數百家死者十八人　乾徳四年二月岳州衙署廪庫¶
火燔市肆民舎殆盡官吏踰城僅免　三年陳州火燔¶
民舎數千區潭州火燔民舎五百區踰月民死者三十¶
六人是春諸州言火者甚衆八月衡州火燔公署倉庫¶
民舎僅存者千餘區　五年京師建隆觀火　開寶二¶
年八月辰州廨火及燔軍資庫　五年七月忠州廨火¶
倉庫殆盡　七年九月亳州永城縣火燔民舎一千八¶
十四區　八年四月洋州火燔州廨民舎千七百區亳¶
<pb:KR2m0009_WYG_298-25b>¶
州永城縣火燔軍營民舎千九百八十區死者九人¶
太宗太平興國七年八月益州西倉災　雍熙元年五¶
月丁丑乾元文明二殿災初夕隂雲雷震火起月華門¶
翊日辰巳方止　二年九月庚戌夜楚王元佐宮火燔¶
舎數百區王自是以疾廢於家　端拱元年二月雲安¶
軍威棹營火　二年三月衡州火燔州縣官舎倉庫軍¶
營三百餘區又崇賢坊有烏銜火燔數十處七日不滅¶
　淳化三年十月蔡州懐愛軍營火燔汝河橋民居官¶
<pb:KR2m0009_WYG_298-26a>¶
舎三千餘區死者數人十二月建安軍城西火燔民舎¶
官廨等殆盡　四年二月永州保安津舎火飛燄過江¶
燒州門及民屋三百餘家　眞宗咸平二年四月池州¶
倉火燔米八萬七千斛　景徳元年正月平敵軍營火¶
焚居民廬舎甚衆　四年十一月郢州火倉庫並盡¶
大中祥符元年正月桂州甲仗庫災　二年四月昇州¶
火燔軍營民舎殆盡　七年雄州甲仗庫火　八年二¶
月甲寅宗正寺火四月壬申夜榮王元儼宮火自三鼓¶
<pb:KR2m0009_WYG_298-26b>¶
北風甚癸酉亭午乃止延燔承天祥符門内藏左藏庫¶
朝元門崇文院祕閣天書法物内香藥庫　九年五月¶
甲子左天廐坊草塲火　天禧二年二月戊寅北宅蔡¶
州團練使徳雍院火延燔數百區　三年春京師多火¶
六月永州軍營火延民舎數百區　仁宗天聖七年六¶
月丁未玉清昭應宮災初大中祥符元年詔建宮以藏¶
天書七年宮始成凡三千六百一十楹至是火發夜中¶
大雷雨至曉而盡　明道元年八月壬戌脩文徳殿成¶
<pb:KR2m0009_WYG_298-27a>¶
是夜中火延燔崇徳長春滋福㑹慶延慶崇徽天和承¶
明八殿　景祐三年七月庚子太平興國寺火起閣中¶
延燔開先殿及寺舎數百楹是夕大雨電　寶元三年¶
六月丁丑益州火焚民廬舎三千餘區　康定元年六¶
月乙未南京鴻慶宮神御殿火　慶歴三年十一月丙¶
寅上清宮火　八年正月壬午江寧府火初李景在江¶
南大建宮室府事其制多倣帝室至是一夕而焚惟存¶
一㕔乃玉燭殿也　至和二年并州太宗神御殿火¶
<pb:KR2m0009_WYG_298-27b>¶
嘉祐三年正月温州火燔屋萬四千間死者五十人¶
神宗治平四年十二月壬子夜睦親宮火焚九百餘間¶
甲寅廣親宮又火　熙寧六年二月丙申永昌陵上宮¶
火燔東城門　七年九月壬子三司火自己至戌焚屋¶
千八十楹案牘殆盡　十年正月仙韶院火撤屋二百¶
五十楹三月丙子開封府火　元豐元年八月邕州火¶
焚官舎千三百四十六區諸軍衣萬餘襲榖帛軍器百¶
五十萬　四年六月衡州火燒官舎民居七千二百楹¶
<pb:KR2m0009_WYG_298-28a>¶
又欽州亦大雷震火焚城屋　五年二月洞眞宮火¶
八年二月辛巳開寶寺火時寓禮部貢院於寺㸃檢試¶
卷官翟曼陳方馬希孟焚死吏卒死者十四人　哲宗¶
元祐元年三月宗室宮院火　六年十二月開封府火¶
　紹聖三年三月初七日尚書省火㝷撲滅上諭執政¶
禁中屢火方醮禳已罷春宴仍不御垂拱殿三日　四¶
年七月甲子禁中火　元符元年四月宗室宮院火¶
徽宗建中靖國元年六月壬寅集禧觀火大雨中久而¶
<pb:KR2m0009_WYG_298-28b>¶
後滅　崇寧二年六月太一宮火　三年三月辛丑大¶
内火　政和三年四月蘇州火延燒公私屋一百七十¶
餘間五月辛丑京師大盈倉火是嵗成都府大慈寺温¶
州純州皆火　八年九月掖庭大火自甲夜逹曉大雨¶
如傾火益熾凡𤑔五千餘間後苑廣聖宮及宮人所居¶
幾盡焚死者甚衆　欽宗靖康元年十二月丙子夜尚¶
書省火延燒禮祠工刑吏部拆尚書省牌擲火中禳之¶
乃息　二年三月戊戌天漢橋火焚百餘家頃之都亭¶
<pb:KR2m0009_WYG_298-29a>¶
驛又火己酉保康門火　高宗紹興元年十月乙酉行¶
在越州大火民多露處(令有司賑緡粟/弛材葦之征)十二月辛未越¶
州再火吏部文書多焚乙酉降㫖移蹕錢塘　二年正¶
月丁巳宣州大火燔城中民舎幾盡五月庚辰行在臨¶
安府大火頃刻跨山亘六七里燔民舎一萬數千家十¶
二月甲午行都大火燔吏刑工部御史臺官府民廬軍¶
壘盡乙未旦乃熄銓選文書無存者(令户部𤼵/廪賑焚室)　三年¶
九月庚申行都闕門外民廬火燔者甚廣(令户部𤼵廪/以賑命有司)¶
<pb:KR2m0009_WYG_298-29b>¶
(脩火/政)　四年正月戊寅行都火燔闤闠民廬數千家¶
六年二月行都屢火通燔千餘家(詔沿流州縣幾執姦/間者以李光言而止)¶
十二月行都大火燔民廬萬餘家人有灼死者時上以¶
劉豫入寇親征都民之暴露者多凍死(令留守秦檜𤼵/戸部米以賑)¶
　七年二月丁酉太平州大火州治宣撫司及官舎民¶
廬帑藏文書皆盡民之死於火者甚衆録事參軍呂應¶
中死其職當塗縣丞李致虚亦死焉　九年二月己卯¶
行都火七月壬寅復火　十年十月行都火燔民廬官¶
<pb:KR2m0009_WYG_298-30a>¶
舎延及省部十一月丁巳温州大火燔州學酤征舶等¶
務永嘉縣治及民廬千餘家　十一年七月婺州大火¶
燔郡獄倉塲務寺觀甚廣民廬幾燬其半九月甲寅建¶
康府火燔府治三千餘區民廬三千餘家　十二年三¶
月丙申行都火二月辛巳鎮江府火燔倉米數萬石芻¶
六萬束民居之焚者尤衆是月太平池州及蕪湖縣火¶
皆燔民廬四月庚辰行都火九月甲子行都民居火經¶
夕漸近太室而滅(乙丑令有司撤火/道周廟垣二十歩)　十七年十二月¶
<pb:KR2m0009_WYG_298-30b>¶
辛亥靜江府火燔民舎甚衆　二十年正月壬午行都¶
火燔吏部文書皆盡　二十六年潭州南岳廟火(即請/復作)¶
(廟令有司/給以緡粟)　二十九年四月鎮江府火焚軍壘民廬(令/有)¶
(司予財/賑粟)　雍熙乾道元年春德安府應城縣廐驛火¶
二年冬眞州六合縣武鋒軍壘火十二月婺州火自是¶
火患不息人火之也　九年九月台州火經夕至於翌¶
日晝漏半燔郡獄縣治醖務及民廬七千餘家　淳熙¶
元年十二月丁巳泉州火燔城樓民舎五十餘家(令有/司賑)¶
<pb:KR2m0009_WYG_298-31a>¶
(恤/)　二年六月戊午潭州南岳廟火(令有司給錢萬五/千緡粟三千斛改)¶
(作/)八月嚴州火(令守臣/恤之)十一月癸亥麗正門内東廡災¶
是嵗瀘州火(郡上焚室之書不實部/刺史張之俱坐貶秩)　三年九月大内¶
射殿災延及東宮門　四年十一月辛酉鄂州南市火¶
暴風通夕燔民舍千餘家(令漕臣郡/守賑恤之)　五年四月庚寅¶
興州沙市火燔民舍三百四十餘家人有焚死者十一¶
月和州牧營火燔一百六十區(禁旅畨上/者居之也)　七年二月¶
江陵府沙市大火燔民舎數千家江艦焚溺不可勝計¶
<pb:KR2m0009_WYG_298-31b>¶
灼死者甚衆八月温州試士丁酉火作於貢闈(上令籍/元卷姓)¶
(名再試防其/溢於外貫也)　八年正月揚州火　九年九月合州大¶
火燔民居幾盡官舍僅有存者　十二年八月温州火¶
燔城樓居民廬四百餘家十月鄂州大火燔民居萬餘¶
家江風暴作結廬於隄泊艦於岸者焚溺無遺(令守臣/恤之且)¶
(止民毋/隄居)　十四年五月大内武庫火戎器不害六月庚¶
寅行都寳蓮山民居火延七百餘家捄焚将校有死者¶
(令守臣以/緡粟賑之)五月成都府市火燔民舍萬家(令帥臣/賑恤之)　十¶
<pb:KR2m0009_WYG_298-32a>¶
六年九月南劍州大火民居存者無幾　光宗紹熈元¶
年八月壬寅處州火延州市及民舍數百家　二年四¶
月行都𫝊法寺火延及民廬言者以戚里土木為孽火¶
數起之應時中宮建廟第都民之應徙者多是月徽州¶
大火自庚子至於壬寅夜燔州治樵樓官舍郡獄緡帑¶
庫務凡十九所五百二十餘區延户廬一千五百家(令/部)¶
(使者賑/之粟)五月己巳金州火燔州治官舍帑藏保勝軍器¶
庫城内外民舍甚廣(令縂饟及常/平使者賑之)　三年正月己巳行¶
<pb:KR2m0009_WYG_298-32b>¶
都火通夕至於庚午闤闠焚者半十一月又火燔民居¶
五百餘家十二月甲辰鄂州火至於乙巳燔民居八百¶
家市井樓帘無存者　寧宗慶元二年八月己酉永州¶
州市火燔民廬三百家(皆令守臣/賑恤之)　三年五月甲申金¶
州都統司中軍壘舍火焚一千三百餘區閠六月乙酉¶
又火燔二千餘區(令予緡錢/營其壘)　六年七月戊戌徽州火¶
燔民舍八百餘家延郡獄官舍甚廣(令守臣/賑恤之)　嘉泰元¶
年三月戊寅行都大火至於四月辛巳燔御史臺司農¶
<pb:KR2m0009_WYG_298-33a>¶
寺将作軍器監進奏文思御輦院太史局軍頭皇城司¶
法物庫御厨班直諸軍壘及民居五萬八千九十七家¶
城内外亘十餘里灼死之可知者五十有九人而踐死¶
者不可計都城九燬其七時百官皆僦舟以居(是夕火/作於寳)¶
(蓮山御史臺胥楊浩居舍諌議大夫程松請/戮浩以謝都民再疏始黥萬安軍猶免决)自是都民¶
譌自相驚亡賴因以縱火為姦利(壬午上降次貶食下/哀痛之詔内出帑錢)¶
(一十六萬三千五百七十餘緡米/六萬五千一百九十餘石賑焚室)　三年正月丁酉襄¶
陽府火作而風暴僅燔民舍六十家(選鋒軍校于友直/死於救焚帥漕臣)¶
<pb:KR2m0009_WYG_298-33b>¶
(上其功贈二/秩官其二子)十一月甲午福州火民舍之焚者四百餘¶
家　四年三月丁夘行都大火燔尚書省中書省樞宻¶
院六部右丞相府制勑糧料院親兵營脩内司延及學¶
士院内酒庫内宮門廡夜召禁旅入撲太室撤廟廡神¶
主移御壽慈宮冊寳随之戊辰旦火及和寧門鴟禁卒¶
張隆飛梯斧鴟門以下不火是夕火分數道燎民廬三¶
千七十餘家(詔出内帑緡錢/豐儲倉米以賑)己巳神主囘御太室時省¶
部皆寓治驛寺(壬申上避路朝下罪己詔乙/亥令百官直言時政闕失)六月盱眙¶
<pb:KR2m0009_WYG_298-34a>¶
軍天長縣禁旅戍壘火鎧械為盡八月壬辰鄂州外南¶
市火燔民舍五百餘家　開禧二年二月癸丑夀宮火¶
(乙夘上降/次去樂)四月壬子行都火燔民居數百家(詔出封樁/緡錢豊儲)¶
(倉粟/以賑)　嘉定二年八月己巳信州火燔民廬二百家九¶
月丁酉吉州火燔五百餘家是嵗瀘州火延及民廬一¶
千餘家(皆令郡/賑恤之)　四年閏二月己夘紹興府嵊縣浦橋¶
火燔百餘家三月滁州火燔民居甚廣(皆令各郡/賑恤之)十月¶
撫州火辛夘福州一夕再火燔城門僧寺民廬千餘家¶
<pb:KR2m0009_WYG_298-34b>¶
死者數人　五年五月己未和州火燔民廬二千家¶
八年八月辛丑湖州火燔寺觀及民廬三百家　九年¶
七月甲戌南劍州沙縣火燔縣門官舍及民廬一千一¶
百餘家有死者(令各郡/賑恤之)　十一年二月行都火燔民居¶
数百家九月己巳禁垣外萬松嶺民舍火延及四百八¶
十餘家(令出緡/粟賑之)　十二年二月庚寅安豐軍故𡵯鎮火¶
燔民廬千餘家死傷於焚者五十餘人(令郡守/賑恤之)八月庚¶
午慶元府火燔官舍民廬第宅寺觀甚衆(詔縣焚室而/弛其年租賦)¶
<pb:KR2m0009_WYG_298-35a>¶
十一月壬子行都火燔城内民廬数萬家禁壘百二十¶
區(賑軍民緡粟令臨安府帥臣/安集焚徙者且弛材葦之征)　十七年四月丁夘西¶
和州焚軍壘及繞城民廬二千餘家人火之也(守臣尚/震午聞)¶
(敵焚之而遁/敵實不至)六月丁亥岳州火燔岳陽樓郡獄帑庫以¶
及民居八十家己丑又火燔百餘家¶
　　火異¶
周武王伐紂師渡孟津既濟有火自上復於下至於王¶
屋流為烏其色赤其聲魄云(註見羽/蟲之異)　威烈王三年冬¶
<pb:KR2m0009_WYG_298-35b>¶
十一月晉有火下於北方有聲如鼓¶
漢成帝河平四年六月山陽火生石中改元為陽朔(朔/始)¶
(也以火生石中/言陽氣之始)¶
後漢桓帝延熹九年三月癸巳京師有火光轉行人相¶
驚譟¶
晉恵帝永康元年帝納后羊氏将入宮衣中忽有火衆¶
咸恠之後后竟坐廢　光熈元年五月范陽國地燃可¶
以㸑　穆帝升平元年凉州城東池中有火姑臧澤水¶
<pb:KR2m0009_WYG_298-36a>¶
中有火¶
　石虎時石燃於泰山八日而滅　苻堅時關中土燃¶
　無火而煙氣大起方数十里中月餘不滅¶
齊武帝永明十一年先是魏地謡言赤火南流䘮南國¶
是嵗有沙門從北齎此火至火赤於常火而微云以療¶
疾貴賤爭取之多得其驗二十餘日都下大盛咸云聖¶
火詔禁之不止火灸至七炷而疾愈呉興邱國賔宻以¶
還鄉邑人楊道慶虚疾二十年依法灸即差¶
<pb:KR2m0009_WYG_298-36b>¶
唐太宗貞觀十三年三月壬寅雲陽石燃方丈晝則如¶
灰夜則有光投草木則焚厯年乃止火失其性而沴金¶
也幽州坊谷地常有火長慶三年夏遂積水為池近水¶
沴火也¶
宋太祖開寳七年六月棣州有火自空墜於城北有物¶
如龍(詳見龍/蛇之異)　太宗端拱元年瀘州鹽井竭遣工入視¶
忽有聲如雷火焰突出工被傷　髙宗紹興三十二年¶
建昌軍新城縣有巨室箧中時有火光燔衣帛過半而¶
<pb:KR2m0009_WYG_298-37a>¶
箧不㷊近孽火也¶
　　赤眚赤祥¶
左氏傳魯襄公時宋有生女子赤而毛棄之隄下宋平¶
公母共姬之御者見而收之因名曰棄長而羙好納之¶
平公生子曰佐後宋臣伊戾讒太子痤而殺之先是大¶
夫華元出奔晉華弱奔魯華臣奔陳華合比奔衛劉向¶
以為時則火災赤眚之明應也京房易𫝊曰尊卑不别¶
厥妖女生赤毛¶
<pb:KR2m0009_WYG_298-37b>¶
漢恵帝二年天雨血於宜陽一頃所劉向以為赤眚也¶
時諸呂用事讒口妄行殺三皇子(髙帝/三子)建立非嗣(立後/宫子)¶
(為恵/帝嗣)及呂太后崩大臣共誅滅諸呂僵尸流血京房易¶
𫝊曰歸獄不觧兹謂追非厥咎天雨血兹謂不親民有¶
怨心不出三年無其宗人又曰佞人禄功臣僇天雨血¶
　武帝建元四年有風赤如血　哀帝建平四年四月¶
山陽湖陵雨血廣三尺長五尺大者如錢小者如麻子¶
後二年帝崩王芥擅朝誅貴戚丁傅大臣董賢等皆放¶
<pb:KR2m0009_WYG_298-38a>¶
徙逺方與諸呂同象誅死者少雨血亦少¶
　王莽始建國四年夏赤氣出東南竟天¶
後漢桓帝建和三年秋七月北地㢘雨肉似羊肋(肋脅/骨也)¶
或大如手近赤祥也時梁太后攝政兄冀専權枉殺李¶
固杜喬等天下寃之其後梁氏誅滅¶
魏公孫淵時㐮平北市生肉長圍各数尺有頭目口喙¶
無手足而動搖此赤祥也占曰有形不成有體不聲其¶
國滅亡淵㝷為魏所誅¶
<pb:KR2m0009_WYG_298-38b>¶
呉戍將鄧喜殺猪祠神治畢懸之忽見一人頭徃食肉¶
喜引弓射中之咋咋(助陌/反)作聲繞屋三日近赤祥也後¶
人白喜謀北叛闔室受誅京房易妖曰山見葆江於邑¶
巴有兵狀如人頭赤色¶
晉武帝太康五年四月壬子魯國池水變赤如血　十¶
年十月河隂有赤雪三頃此赤祥也是後四載而帝崩¶
王室遂亂　恵帝元康五年三月呂縣有流血東西百¶
餘歩此赤祥也至元康末窮凶極亂僵尸流血之應也¶
<pb:KR2m0009_WYG_298-39a>¶
干寳以為後八載而封雲亂徐州殺傷數萬人是其應¶
也　永康元年三月尉氏雨血夫政刑舒緩則有常燠¶
赤祥之妖此嵗正月送愍懐太子幽於許宫天戒若曰¶
不宜緩恣姦人將使太子寃死恵帝愚眊不悟是月愍¶
懐遂斃於是王室成釁禍流天下淖(奴效/反)齒殺齊湣(眉/隕)¶
(反/)占曰天雨血霑衣天以告也此之謂乎京房易𫝊曰¶
歸獄不觧兹謂追非厥咎天雨血兹謂不親下有怨心¶
不出三年亡其宗人又曰佞人禄功臣戮天雨血也¶
<pb:KR2m0009_WYG_298-39b>¶
永寧二年十一月壬寅夜赤氣竟天隐隐有聲　永興¶
二年十月赤氣見於北方東西竟天　愍帝建興元年¶
河東雨肉¶
　劉聰偽建興元年雨血於東宫延明殿徹瓦在地者¶
　深五寸又雨血平陽廣袤十里平陽地震其崇明觀¶
　陷為池水赤如血赤氣至天有赤龍奮迅而去流星¶
　起於牽牛入紫微龍形委蛇其光照地落於平陽北¶
　十里視之則肉臭聞於平陽長三十歩廣二十七歩¶
<pb:KR2m0009_WYG_298-40a>¶
　肉傍常有哭聲晝夜不止数日聰后劉氏産一蛇一¶
　獸各害人而走尋之不得頃之見於隕肉之傍時聰¶
　納劉殷三女為后逆骨肉之綱亂人倫之則隕肉諸¶
　妖其眚亦大俄而劉氏死哭聲自絶¶
　石虎末雨血周遍鄴城¶
梁武帝天監十五年七月荆州市殺人而身不僵首墮¶
於地動口張目血如竹箭直上丈餘然後如雨細下是¶
嵗荆州大旱近赤祥寃氣之應¶
<pb:KR2m0009_WYG_298-40b>¶
陳宣帝大建十四年正月御座幄下見一物如車輪色¶
正赤㝷而帝患無故大呌数聲而崩　後主至徳二年¶
十二月有赤物隕於太極殿前初下鐘皆鳴又嘗進白¶
飲忽變為血又有血霑殿階瀝瀝然至御榻俄而國亡¶
北齊武成河清二年太原雨血劉向曰血者隂之精傷¶
害之象僵屍之類明年周師與突厥入并州大戰城西¶
伏尸百餘里京房易飛候曰天雨血染衣國亡君戮亦¶
後主亡國之應　四年有物隕於殿庭色赤形如赤漆¶
<pb:KR2m0009_WYG_298-41a>¶
鼓帯小鈴衆星随者如小鈴四月婁太后崩　武平中¶
有血㸃地自咸陽王斛律明月宅而至於太廟天戒若¶
曰殺明月則宗廟随而覆矣後主不悟國祚竟絶¶
隋煬帝大業十三年上徙居丹陽將遜居江左有石自¶
江浮入於揚子日光四散如血上甚惡之次年遇弑¶
唐髙祖武徳七年河間王孝恭征輔公祏宴羣師於舟¶
中孝恭以金盌酌江水将飲之則化為血孝恭曰盌中¶
之血公祏授首之祥　武徳初突厥國中雨血三日¶
<pb:KR2m0009_WYG_298-41b>¶
武太后光宅初宗室岐州刺史崇真之子横杭等夜宴¶
忽有氣如血腥　武后時来俊臣家井水變赤如血井¶
中夜有吁嗟嘆惋聲俊臣以木棧之木忽自投十歩外¶
長安中井水晉祠水赤如血　中宗時成王千里家有¶
血㸃地及奩箱上有血淋&KR0377;腥聞数歩又中郎将東夷¶
人毛婆羅炊飯一夕化為血　中宗景龍二年七月癸¶
巳赤氣際天光燭地三日乃止赤氣血祥也　元宗天¶
寳六載少陵原楊慎矜父墓封域内草木皆流血慎矜¶
<pb:KR2m0009_WYG_298-42a>¶
令浮屠史敬思禳之退朝祼而桎梏於叢棘間如是数¶
旬流血不止　十二載李林甫第東北隅每夜火光起¶
或有如小兒持火出入者近赤祥也　十三載汝南葉¶
縣南有土塊闘中有血出数日不止　肅宗寳應元年¶
八月庚午夜有赤光亘天貫紫微漸移東北彌漫半天¶
　代宗大厯十三年二月太僕寺有泥像左臂上有黒¶
汗滴下以紙承之血也　徳宗貞元二年十一月壬午¶
日沒有赤氣五出於黒雲中亘天　十二年九月癸夘¶
<pb:KR2m0009_WYG_298-42b>¶
夜有赤氣如火見北方上至北斗　十七年福州劍池¶
水赤如血　二十一年正月甲戌雨赤雪於京師　憲¶
宗元和十四年二月鄆州從事院門前地有血方尺餘¶
色甚鮮赤不知所従来以為自空而墮也　穆宗長慶¶
元年七月戊午河水赤三日止　敬宗寳厯元年十二¶
月乙酉夜西北有霧起湏㬰遍天霧止有赤氣或淺或¶
深久而乃散　文宗太和元年四月庚戌北方有赤氣¶
中有数白氣間之六月乙夘夜西北有赤氣八月癸夘¶
<pb:KR2m0009_WYG_298-43a>¶
京師見赤氣滿天　二年閏三月乙夘北方有赤氣如¶
血　懿宗咸通七年鄭州永福湖水赤如凝血者三日¶
　僖宗乾符六年中書政事堂忽旦有死人血汚滿地¶
不知主名又御井水色赤而腥渫之得一死女子腐爛¶
近赤祥也　中和二年七月丙午夜西北方赤氣如綘¶
際天　光啓元年正月潤州江水赤凡数日¶
宋神宗熈寧二年十一月每夕有赤氣見西北隅如火¶
至人定乃滅　哲宗元祐三年七月丁夘夜東北方明¶
<pb:KR2m0009_WYG_298-43b>¶
如晝俄成赤氣内有白氣經天　徽宗建中靖國元年¶
正月朔夕有赤氣起東北彌亘西方乆之中出白氣二¶
及赤氣将散復有黒氣在其傍　欽宗靖康元年九月¶
戊寅有赤氣随日出　髙宗建炎元年八月庚午東北¶
方有赤氣占曰血祥是嵗金人再犯京師遂南牧兵禍¶
拏結流血之象也　四年五月洞庭湖夜赤光見東北¶
亘天如火明照湖心上下一色俄轉東南此赤祥也後¶
金兵犯湘沔又鍾相孔彦舟曹火星劉超彭筠楊么巨¶
<pb:KR2m0009_WYG_298-44a>¶
盗相繼荼毒一道即其驗也　紹興七年正月乙酉北¶
方有赤氣逹旦辛夘東北有赤氣如火在牛斗間十一¶
月癸夘南方有赤氣東西北皆赤雲自日入至於甲夜¶
皆赤祥也　八年九月甲申赤氣出紫微垣　十八年¶
八月丁亥九月甲寅皆有赤氣如火　二十年十一月¶
建昌軍新城縣永安村風雪大作夜半若數百千人行¶
聲語笑歌哭雜擾匆遽而凝寒隂黒咫尺莫辨窺之無¶
所睹明旦雪深有人畜鳥獸跡流血汙染十餘里入山¶
<pb:KR2m0009_WYG_298-44b>¶
乃絶近血妖亦赤祥也　二十七年三月乙酉赤氣出¶
紫微垣七月壬申赤氣随日入　三十年二月壬申皆¶
有赤氣如火　三十二年春淮水溢中有赤氣如凝血¶
先是金國主完顔亮入宼駐揚州為其下所弑至是始¶
遁淮水凝血逆氣之應也鄭景純曰血水類同屬於坎¶
後連嵗旱亦其騐也　孝宗隆興二年十一月庚寅日¶
入後赤雲随之　乾道元年八月壬午赤氣中天自日¶
入至於甲夜　六年十月庚午赤氣随日出十一月丁¶
<pb:KR2m0009_WYG_298-45a>¶
丑赤雲随日入至於甲夜　七年七月壬寅十月戊午¶
己未八年十月乙巳丙午淳熈三年八月丁酉戊戌皆¶
有赤氣随日入出　十三年行都民舍有血自地中出¶
濺屋梁汙人衣近赤祥也　十四年十一月癸丑甲寅¶
有赤氣随日入出　光宗紹熈三年春潼川路久旱日¶
月星皆帶赤氣　四年十一月甲戌赤雲夜見白雲間¶
之近赤白祥也　寧宗慶元六年十月赤氣夜發横天¶
　嘉㤗四年二月庚申夜有赤雲間以白氣東北亘天¶
<pb:KR2m0009_WYG_298-45b>¶
後八日國有大火言者以為火祥　嘉定六年十月乙¶
夘赤氣随日出十一月辛夘赤氣随日入¶
　¶
　¶
　¶
　¶
　¶
　文獻通考卷二百九十八¶
