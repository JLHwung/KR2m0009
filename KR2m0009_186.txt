# -*- mode: mandoku-view; -*-
#+TITLE: 文獻通考
#+DATE: 2015-08-24 22:49:36.766278
#+PROPERTY: ID KR2m0009
#+PROPERTY: BASEEDITION WYG    
#+PROPERTY: JUAN 卷一百八十六
<pb:KR2m0009_WYG_186-1a>¶
欽定四庫全書¶
　文獻通考卷一百八十六¶
　　鄱　陽　馬　端　臨　貴　與　著¶
　經籍考十三¶
　　經(樂/)¶
　西漢藝文志自黄帝下至三代樂各有名周衰禮樂¶
　俱壊樂尤㣲眇以音律為莭(師古曰眇細也言其道/精㣲莭在音律不可具)¶
　(於書眇亦/讀曰妙)又為鄭衛所亂故無遺法漢興制氏以雅¶
<pb:KR2m0009_WYG_186-1b>¶
　樂聲律世在樂官頗能紀其鏗鏘鼓舞而不能言其¶
　義六國之君魏文侯最為好古孝文時得其樂人竇¶
　公(師古曰桓譚新論云竇公年百八十歳兩目皆盲/文帝竒之問曰何因至此對曰臣年十三失明父)¶
　(母哀其不及衆技教鼓/琴臣導引無所服餌)獻其書乃周官大宗伯之大¶
　司樂章也武帝時河間獻王好儒與毛生等共采周¶
　官及諸子言樂事者以作樂記獻八佾之舞與制氏¶
　不相逺其内史丞王定傳之以授常山王禹禹成帝¶
　時為謁者數言其義獻二十四卷訖劉向校書得樂¶
<pb:KR2m0009_WYG_186-2a>¶
　記二十三篇與禹不同其道寖以益㣲(師古曰/□漸也)¶
　　鼂氏曰古之為國者先治身故以禮樂之用為本¶
　　後世為國者先治人故以禮樂之用為末先王欲¶
　　明徳於天下深推其本必先修身而修身之要在¶
　　乎正心誠意故禮以制其外樂以養其内内之不¶
　　貞之心無自而萌外之不義之事無由而蹈一身¶
　　既修而天下治矣是以禮樂之用不可須臾離矣¶
　　後世則不然設法造令務以整治天下自適其暴¶
<pb:KR2m0009_WYG_186-2b>¶
　　戾恣睢之心謂躬行率人為迂闊不可用若海内¶
　　平定好名之主然後取禮之威儀樂之莭奏以文¶
　　飾其治而已則其所謂禮樂者實何益於治亂成¶
　　敗之數故曰後世為國者先治人以禮樂之用為¶
　　末雖然禮文在外為易見歴代猶不能廢至於樂¶
　　之用在内㣲宻要眇非常情所能知故自漢以來¶
　　指樂為虚器雜以鄭衞夷狄之音雖或用於一時¶
　　旋即放失無復存者况其書哉今裒集數種姑以¶
<pb:KR2m0009_WYG_186-3a>¶
　　補書目之闕焉爾¶
　　陳氏曰劉歆班固雖以禮樂著之六藝略要皆非¶
　　孔氏之舊也然三禮至今行於世猶是先漢舊傳¶
　　而所謂樂六家者影響不復存矣竇公之大司樂¶
　　章既已見於周禮河間獻王之樂記亦已録於小¶
　　戴則古樂已不復有書而前志相承廼取樂府教¶
　　坊琵琶羯鼓之類以充樂類與聖經並列不亦悖¶
　　乎晩得鄭子敬氏書目獨不然其為說曰儀註編¶
<pb:KR2m0009_WYG_186-3b>¶
　　年各自為類不得附於禮春秋則後之樂書固不¶
　　得列於六藝今從之而著於子録雜藝之前¶
　　按古者詩書禮樂皆所以垂世立教故班史著之¶
　　六藝以為經籍之首流傳至於後世雖有是四者¶
　　而俱不可言經矣故自唐有四庫之目而後世之¶
　　所謂書者入史門所謂詩者入集門獨禮樂則俱¶
　　以為經於是以歴代典章儀註等書厠之六典儀¶
　　禮之後歴代樂府教坊諸書厠之樂記司樂之後¶
<pb:KR2m0009_WYG_186-4a>¶
　　猥雜殊甚陳氏之言善矣然樂者國家之大典古¶
　　人以與禮並稱而陳氏書録則置之諸子之後而¶
　　儕之於技藝之間又大不倫矣雖後世之樂不可¶
　　以擬古然既以樂名書則非止於技藝之末而已¶
　　况先儒釋經之書其反理詭道為前賢所擯斥者¶
　　亦沿經之名得以入於經類豈後世之樂書盡不¶
　　足與言樂乎故今所叙録雖不敢如前志相承以¶
　　之擬經而以與儀註䜟緯並列於經解之後史子¶
<pb:KR2m0009_WYG_186-4b>¶
　　之前云¶
漢志凡樂六家百六十五篇(出淮南劉向/等琴頌七篇)¶
隋志四十二部一百四十二卷(通計亡書合四十/部一百六十三卷)¶
唐志三十一家三十八部二百五十七卷(失姓名九家/張文収以下)¶
(不著録二十家/共九十三卷)¶
宋三朝志四十五部四百九卷¶
宋兩朝志三十三部一百七十四卷¶
宋四朝志二十一部三百一十卷¶
<pb:KR2m0009_WYG_186-5a>¶
宋中興志六十四家七十一部六百五十五卷¶
樂府雜録一卷¶
　崇文總目唐叚安節撰其事蕪駁不倫¶
　　鼂氏曰記唐開國以來雅鄭之樂並其事始末¶
歴代樂儀¶
　崇文總目唐協律郎徐景安撰總序律吕起周漢訖¶
　於唐著唐樂章差為詳悉¶
大樂令壁記¶
<pb:KR2m0009_WYG_186-5b>¶
　崇文總目唐協律郎劉貺撰分樂元正樂四夷樂合¶
　三篇¶
古樂府樂府古題要解共十二卷¶
　崇文總目唐吳兢撰釋古樂曲所以名篇之意¶
　　鼂氏曰兢纂采漢魏以來古樂府詞凡十卷又於¶
　　傳記及諸家文集中采樂府所起本義以釋解古¶
　　題云¶
樂府解題¶
<pb:KR2m0009_WYG_186-6a>¶
　崇文總目不著撰人名氏與吳兢所撰樂府古題頗¶
　同以江南曲為首其後所解差異¶
玉䑓新録十卷¶
　　鼂氏曰陳徐陵纂唐李康成云昔陵在梁世父子¶
　　俱事東朝特見優遇時承華好文雅尚宫體故采¶
　　西漢以來詞人所著樂府艶詩以偹諷覽且為之¶
　　序¶
玉䑓後集十卷¶
<pb:KR2m0009_WYG_186-6b>¶
　　鼂氏曰唐李康成采梁蕭子範迄唐張赴二百九¶
　　人所著樂府歌詩六百七十首以續陵編序謂名¶
　　登前集者今並不録唯庾信徐陵仕周陳既為異¶
　　代理不可遺云¶
　　後村劉氏曰鄭左司子敬家有玉䑓後集天寳間¶
　　李康成所撰自陳後主隋煬帝江總庾信沈宋王¶
　　楊盧駱而下二百九人詩六百七十首彚為十卷¶
　　與前集皆徐陵所遺落者徃徃其時諸人之集尚¶
<pb:KR2m0009_WYG_186-7a>¶
　　存其中多有佳句¶
樂府古今解題¶
　崇文總目唐郗昻撰或云王昌齡撰未詳孰是舊云¶
　古今樂府解題又云古題所載曲名與吳兢所撰樂¶
　府解題頗異復有唐李百藥詞今定為樂府古今解¶
　題¶
聲律要訣十卷¶
　崇文總目唐田琦撰推本律呂及制管定音之法文¶
<pb:KR2m0009_WYG_186-7b>¶
　雖近俗而於樂理尤詣焉¶
　　鼂氏曰唐上黨郡司馬田疇撰序謂一切樂器依¶
　　律呂之聲皆須本月真響若但執累黍之文則律¶
　　呂隂陽不復諧矣故據經史參校短長為此書云¶
羯鼓録一卷¶
　崇文總目唐南卓撰羯鼓夷樂與都曇答鼓皆列於¶
　九部至唐開元中始盛行於世卓所記多開元天寳¶
　時曲云¶
<pb:KR2m0009_WYG_186-8a>¶
　　陳氏曰卓唐為婺州刺史¶
琴操三卷¶
　崇文總目晉廣陵相孔衍撰述詩曲之所從總五十¶
　九章¶
　　陳氏曰止一卷不著名氏中興書目云晉廣陵守¶
　　孔衍以琴調周詩五篇古操引共五十篇述所以¶
　　命題之意今周詩篇同而操引財二十一篇似非¶
　　全書也¶
<pb:KR2m0009_WYG_186-8b>¶
琴譜三均手訣¶
　崇文總目宋謝莊撰叙唐虞至宋世善琴者姓名及¶
　古典名言琴通三均謂黄鐘中吕無射¶
琴經¶
　　陳氏曰托名諸葛亮淺俚之甚¶
琴手勢譜一卷¶
　崇文總目唐道士趙邪利撰記古琴指法為左右手¶
　圖二十一種¶
<pb:KR2m0009_WYG_186-9a>¶
　　陳氏曰一名弹琴古手法¶
金風樂一卷¶
　崇文總目唐𤣥宗撰蓋琴曲名¶
琴書三卷¶
　崇文總目唐翰林待詔趙惟暕撰略述琴製叙古諸¶
　典及善琴人姓名¶
　　陳氏曰惟暕稱前進士滁州全椒尉¶
琴譜三十卷¶
<pb:KR2m0009_WYG_186-9b>¶
　崇文總目唐陳康士撰按康士作琴曲一百章譜十¶
　三卷宫調二十章商調十章角調五章徴調七章琴¶
　調五章黄鍾十章離憂七章沉湘七章側蜀七章縵¶
　角七章玉女五章其譜散亡今書舊目有琴調六卷¶
　琴譜一卷殘缺無首尾所裁乃楚角宫黄鍾側蜀琴¶
　調數篇餘皆亡¶
琴譜序一卷¶
　崇文總目陳康士等撰康士字安道以善琴知名嘗¶
<pb:KR2m0009_WYG_186-10a>¶
　操琴曲百篇譜十三卷進士姜阮皮日休皆為序以¶
　述其能康士譜今别行¶
琴調四卷¶
　崇文總目陳康士撰楚調五章黄鍾調二十章側蜀¶
　瑟調皆一章¶
離騷譜一卷¶
　崇文總目陳康士撰依離騷以次聲¶
大唐正聲新扯琴譜一卷¶
<pb:KR2m0009_WYG_186-10b>¶
　崇文總目唐陳拙纂集琴家之説不專聲譜¶
廣陵止息譜一卷¶
　崇文總目唐呂渭撰晉中散大夫嵇康作琴調廣陵¶
　散説者以魏氏散亡自廣陵始晉雖暴興終止息於¶
　此康避魏晉之禍託之於鬼神河東司户參軍李良¶
　輔云袁孝已竊聼而寫其聲後絶其𫝊良輔𫝊之於洛¶
　陽僧思古思古𫝊於長安張老遂著此譜總三十三拍¶
　至渭又増為三十六拍¶
<pb:KR2m0009_WYG_186-11a>¶
東杓引譜一卷¶
　崇文總目唐恊律郎李約撰約患琴家無角聲乃造¶
　東杓引七拍有麟聲繹聲以備五音¶
無射商九調譜一卷¶
　崇文總目唐蕭祐撰祐因胡笳推無射商自創為九¶
　調¶
琴雅略一卷¶
　崇文總目唐殿中侍郎齊嵩撰概言創制音器之略¶
<pb:KR2m0009_WYG_186-11b>¶
琴聲律圖一卷¶
　崇文總目唐恭陵署令王大力承詔撰國琴制度以¶
　六十律旋宮之法次其上前序歴引諸家律呂相生¶
　之術¶
琴徳譜一卷¶
　崇文總目唐因寺僧道英撰述吳蜀異音及辨析指¶
　法道英與趙邪利同時盖從邢利所授¶
沈氏琴書一卷¶
<pb:KR2m0009_WYG_186-12a>¶
　崇文總目沈氏撰不著名首載嵇中散四弄題趙師¶
　法撰次有悲風三峽流泉渌水昭君下舞間弦并胡¶
　笳四弄題盛通師撰蓋諸家曲譜沈氏集之¶
琴說一卷¶
　　陳氏曰唐工部尚書李勉撰¶
琴說一卷¶
　　陳氏曰唐待詔薛易簡撰衡州來陽尉¶
教坊記一卷¶
<pb:KR2m0009_WYG_186-12b>¶
　　鼂氏曰唐崔令欽撰開元中教坊特盛令欽記之¶
　　率鄙俗事非有益於正樂也¶
琵琶故事一卷¶
　　鼂氏曰未詳何人所纂¶
　　陳氏曰叚安節撰¶
張淡正琴譜一卷¶
　崇文總目茅仙逸人張淡正撰不詳何代人解琴指¶
　法¶
<pb:KR2m0009_WYG_186-13a>¶
琴譜二卷¶
　崇文總目梁開平中王邈撰¶
小胡笳子十九拍一卷¶
　崇文總目偽唐蔡翼撰琴曲有大小胡笳大胡笳十¶
　八拍沈遼集世名沈家聲小胡笳又有契聲一拍共¶
　十九拍謂之祝家聲祝氏不詳何人所載乃小胡笳¶
　子¶
阮咸譜一卷　琴調一卷¶
<pb:KR2m0009_WYG_186-13b>¶
　崇文總目偽唐蔡翼撰¶
琴雜說一卷¶
　崇文總目不著撰人名氏蓋琴家雜集器圖聲訣之¶
　略¶
琴調三卷¶
　崇文總目不著撰人名氏無射商角諸譜皆亡其曲¶
　名¶
琴譜四卷¶
<pb:KR2m0009_WYG_186-14a>¶
　崇文總目不著撰人名氏凡四大曲一曰别鶴林其¶
　三皆失其名而譜存今留以待知琴者¶
琴略一卷¶
　崇文總目不著撰人名氏序有七例頗抄歴代善琴¶
　者各為門類又載拍法及雜曲名¶
琴式圖二卷¶
　崇文總目不著撰人名氏以琴制度為圖雜載趙邪¶
　利指訣又有白雲先生三訣¶
<pb:KR2m0009_WYG_186-14b>¶
　　陳氏曰三訣凡一卷稱天台白雲先生¶
三樂譜一卷¶
　崇文總目不著撰人名氏載商調三樂譜¶
琴譜纂要五卷¶
　崇文總目不著撰人名氏圖琴制度及載古曲譜曲¶
　名¶
琴書正聲九卷¶
　崇文總目不著撰人名氏集游春緑水幽居坐愁思¶
<pb:KR2m0009_WYG_186-15a>¶
　秋思楚明光易水鳳歸林接興白雲凡十數譜¶
琴譜三卷¶
　崇文總目不著撰人名氏雜録琴譜大小數曲其前¶
　一大曲亡其名舊本或云李翺用指法與諸琴法無¶
　異而云翺者豈其所傳歟¶
阮咸調弄二卷¶
　崇文總目不著撰人名氏¶
阮咸金羽調一卷　降聖引譜一卷¶
<pb:KR2m0009_WYG_186-15b>¶
　崇文總目不著撰人名氏載降聖引一篇譜一首不¶
　詳何代之曲¶
阮咸譜二十卷　阮咸曲譜一卷¶
　崇文總目不著撰人名氏有宮商角徵無射宮無射¶
　商金羽碧玉凄凉黄鍾調凡十篇總十二卷¶
琴義一卷¶
　　陳氏曰稱野人劉籍撰¶
琴曲詞一卷¶
<pb:KR2m0009_WYG_186-16a>¶
　　陳氏曰不知作者凡十一曲辭皆鄙俚¶
大周正樂一百二十卷¶
　崇文總目周翰林學士竇儼撰顯徳中儼奉詔集綴¶
　其書博而無次¶
樂苑五卷¶
　崇文總目不著撰人名氏叙樂律聲器凡二十篇¶
周優人曲辭二卷¶
　崇文總目周吏部侍郎趙上交翰林學士李昉諫議¶
<pb:KR2m0009_WYG_186-16b>¶
　大夫劉濤司勲郎中馮古纂録燕樂優人曲辭¶
景祐大樂圖二十卷¶
　崇文總目皇朝司封員外郎集賢校理聶冠卿撰景¶
　祐二年大樂署以律凖考定雅樂獻之上召祠部員¶
　外郎集賢校理李照問鍾律大要照請用黍尺求聲¶
　遂命照制新樂冠卿討論故事據經義多所損益以¶
　御制樂曲及鍾律議說制器之法與古今樂器圖象¶
　之異為書一百二十六篇上之¶
<pb:KR2m0009_WYG_186-17a>¶
大樂圖義二卷¶
　崇文總目皇朝大常博士直史館宋祁撰受詔考試¶
　太常樂工因集古樂鍾律器用之說上列為圖從釋¶
　其義并今樂署闕典所當釐補者更為雜論七篇奏¶
　之¶
皇祐樂記三卷¶
　　鼂氏曰皇朝胡瑗等撰皇祐二年下詔曰國初循¶
　　用王朴樂太祖患其聲髙令和峴減下一律然猶¶
<pb:KR2m0009_WYG_186-17b>¶
　　未全命瑗同阮逸等二十餘人再定四年樂成奏¶
　　之上御紫宸殿觀焉此其說也¶
　　陳氏曰阮逸胡瑗撰凡十二篇首載詔㫖次及律¶
　　度量衡鐘磬鼓鼎鸞刀圖其形製刋校頒之天下¶
　　虎丘寺有本當時所頒藏之名山者也其末志頒¶
　　降歳月實皇祐五年十二月二十一日用蘇州觀¶
　　察使印長貳押字余平生每見承平故物未嘗不¶
　　起敬因録藏之一切依元本摹寫不少異¶
<pb:KR2m0009_WYG_186-18a>¶
景祐廣樂記¶
　　陳氏曰翰林侍講學士馮元等撰闕八卷景祐元¶
　　年判太常寺燕肅建言鍾律不調欲以王朴律凖¶
　　更加考詳詔宋祁與集賢校理李照共領其事詔¶
　　言朴律太髙比古樂約髙五律遂欲改大樂制管¶
　　鑄鐘并引校理聶冠卿為檢討官又詔元等修撰¶
　　樂書為一代之典三年七月書成然未㡬照樂廢¶
　　不用¶
<pb:KR2m0009_WYG_186-18b>¶
景祐樂府奏議一卷　皇祐樂府奏議一卷¶
　　陳氏曰胡瑗撰¶
三聖樂書一卷¶
　　陳氏曰宋祁子京撰¶
補亡樂書三卷　大樂演義三卷¶
　　鼂氏曰皇朝房庶撰古律既亡後世議樂者縱黍¶
　　為之則尺長律管容黍為有餘王朴是也横黍為¶
　　之則尺短律管容黍為不足胡瑗是也故庶欲造¶
<pb:KR2m0009_WYG_186-19a>¶
　　以一千二百黍納之律管中黍盡乃得九十分為¶
　　黄鍾之長其說大要以律生尺耳范蜀公本之以¶
　　製雅樂¶
　　石林葉氏曰元祐中昭陵命胡瑗阮逸更造新樂¶
　　將成宋景文得蜀人房庶所作樂書補亡三卷上¶
　　之以為知樂庶自言嘗得古文漢書律歷志言其¶
　　度起於黄鍾之長用子榖秬黍中者一黍字下脫¶
　　之起積一千二百黍八字乃與下文之實字相接¶
<pb:KR2m0009_WYG_186-19b>¶
　　而人不悟故歴世皆以累黍為尺當如漢志以秬¶
　　黍中者千二百實管中為九十分以定黄鍾之長¶
　　而加一分以為尺則漢志所謂一為一分者黄鍾¶
　　九十分之一而非一黍之一也又言樂有五音今¶
　　無正徵音國家以火徳王而亡本音尤非是范景¶
　　仁力主其說時方用累黍尺故庶但報聞罷崇寧¶
　　中更定大晟樂始申景仁之說而増徵音然漢書¶
　　卒未嘗補其脫字蓋不知庶之所自本也¶
<pb:KR2m0009_WYG_186-20a>¶
　　陳氏曰庶說惟范鎮是之時胡瑗阮逸制樂已有¶
　　定議遂格不行元豐四年庶子審權作演義以述¶
　　父之意其後元祐初范蜀公自為新樂奏之於朝¶
　　蓋用其說云¶
范蜀公樂書一卷¶
　　鼂氏曰景仁論樂宗房庶潛心四十餘年出私財¶
　　鑄樂器元祐中上之¶
五音㑹元圖¶
<pb:KR2m0009_WYG_186-20b>¶
　　鼂氏曰未知何人撰謂樂各有譜但取篳栗譜為¶
　　圖以七音十二律使俗易見¶
樂書二百卷¶
　　陳氏曰祕書省正字三山陳暘撰建中靖國初進¶
　　之為禮書陳祥道其兄也其書雅俗胡部音器歌¶
　　舞下及優伶雜戱無不備載博則博矣未免於穢¶
　　蕪也暘紹聖初制科終禮部侍郎楊誠齋序曰其¶
　　書逺自唐虞三代近逮漢唐本朝下逮子史百氏¶
<pb:KR2m0009_WYG_186-21a>¶
　　内自王制外逮戎索網羅放失貫綜煩悉放鄭而¶
　　一之雅引今而復之古使人味其論玩其圖忽乎¶
　　先王金鐘天球之音粲乎前代鷺羽玊戚之容後¶
　　有作者不必求之於野證之於把宋而損益可知¶
　　焉¶
大晟樂書二十卷　雅樂圖譜¶
　　陳氏曰大中大夫開封劉炳子蒙撰大晟者本方¶
　　士魏漢津妄出新意以裕陵指節定尺律傅㑹身¶
<pb:KR2m0009_WYG_186-21b>¶
　　為度之說炳為大司樂精為緣餙又有圖譜一卷¶
隆韶道百和集一卷¶
　　陳氏曰保義郎大晟府按協律姚公立撰以律呂¶
　　節氣隂陽為說凡四十九條¶
樂府詩集一百卷¶
　　鼂氏曰皇朝郭茂倩編次取古今樂府分十二門¶
　　郊廟歌辭十二燕射歌辭三鼓吹曲辭五横吹曲¶
　　辭五相和歌辭十八清商曲辭八舞曲歌辭五琴¶
<pb:KR2m0009_WYG_186-22a>¶
　　曲歌辭四雜曲歌辭十八近代曲辭四雜謠歌辭¶
　　七雜樂府詞十一通為百卷包括傳記辭曲略無¶
　　遺軼¶
琴筌十卷¶
　　鼂氏曰皇朝茍以道撰記造琴法弹琴訣并譜¶
琴史六卷¶
　　陳氏曰吳郡朱長文伯原撰唐虞以來迄本朝琴¶
　　之人與事備矣¶
<pb:KR2m0009_WYG_186-22b>¶
製琴法一卷¶
　　陳氏曰不知何人撰¶
大胡笳十九拍一卷¶
　　陳氏曰題隴西董庭蘭撰連劉商辭又云祝家聲¶
　　沈家譜不可曉也¶
琴譜八卷¶
　　陳氏曰鄞學魏邸舊書有之己夘分教傳録亦益¶
　　以他所得譜¶
<pb:KR2m0009_WYG_186-23a>¶
琴操譜十五卷　　調譜四卷¶
　　陳氏曰參政歴陽張巖尚翁以善鼓琴聞一時余¶
　　從其子佖得此譜¶
琴譜十六卷¶
　　陳氏曰新昌石孝隆君大所録¶
律呂新書二卷¶
　中興藝文志曰蔡元定季通撰其法以律生尺如房¶
　庶范鎮之論亦祖兩漢志蔡邕說及我朝程子張子¶
<pb:KR2m0009_WYG_186-23b>¶
　又主淮南大史小司馬之說以九分為寸¶
　　朱子序曰南狩今六十年學士大夫因仍簡陋遂¶
　　無復以鍾律為意者吾友蔡君季通乃獨心好其¶
　　說而力求之旁搜逺取巨細不捐積之累年乃若¶
　　㝠契著書兩卷凡若干言予嘗得而讀之愛其明¶
　　白而淵深縝宻而通暢不為牽合傅㑹之談而横¶
　　斜曲直如珠之不出於盤其言雖多出於近世之¶
　　所未講而實無一字不本於古人已試之成法蓋¶
<pb:KR2m0009_WYG_186-24a>¶
　　若黄鍾圍徑之數則漢斛之積分可考寸以九分¶
　　為法則淮南太史小司馬之說可推五聲二變之¶
　　數變律半聲之例則杜氏之通典具焉變宮變徵¶
　　之不得為調則孔氏之禮疏因亦可見至於先求¶
　　聲氣之元而因律以生尺則尤所謂卓然者而亦¶
　　班班雜見於兩漢之志蔡邕之說與夫國朝㑹要¶
　　以及程子張子之言顧讀者不深考其間雖或有¶
　　得於此者而又不能無失於彼是以晦蝕紛拏無¶
<pb:KR2m0009_WYG_186-24b>¶
　　復定論抑季通之為此書詞約理明初非難讀而¶
　　讀之者徃徃未及終篇輙已欠伸思睡固無由了¶
　　其歸趣獨以予之頑頓不敏乃能熟復數過而僅¶
　　得其㫖意之彷彿季通亦許予能知己故屬以序¶
　　而不得辭焉¶
　　朱子語録曰季通律書分明是好却不是暗說自¶
　　有按據¶
樂舞新書¶
<pb:KR2m0009_WYG_186-25a>¶
　中興藝文志吳仁傑撰論關雎者二論風雅頌者九¶
　論笙鏞雅頌者二論大雅小雅者一論二南者二論¶
　雅者九凡二十五篇¶
　¶
　¶
　¶
　¶
　¶
<pb:KR2m0009_WYG_186-25b>¶
　¶
　¶
　¶
　¶
　¶
　¶
　¶
　文獻通考卷一百八十六¶
