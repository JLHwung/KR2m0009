# -*- mode: mandoku-view; -*-
#+TITLE: 文獻通考
#+DATE: 2015-08-24 22:49:39.874018
#+PROPERTY: ID KR2m0009
#+PROPERTY: BASEEDITION WYG    
#+PROPERTY: JUAN 卷二百八十九　
<pb:KR2m0009_WYG_289-1a>¶
欽定四庫全書¶
　文獻通考卷二百八十九¶
　　鄱　陽　馬　端　臨　貴　與　著¶
　象緯考十二¶
　　月五星凌犯¶
唐髙祖武徳元年六月丙子熒惑犯右執法占曰執法¶
大臣象　二年七月戊寅月犯牽牛凡月與列宿相犯¶
其宿地憂牽牛吳越分九月庚寅太白書見冬熒惑守¶
<pb:KR2m0009_WYG_289-1b>¶
五諸侯　六年七月癸卯熒惑犯輿鬼西南星占曰大¶
臣有誅　七年六月熒惑犯右執法七月戊寅歲星犯¶
畢占曰邊有兵　八年九月癸丑熒惑入太微太微天¶
廷也冬太白入南斗斗主爵禄　九年五月太白晝見¶
六月丁巳經天己未又經天在秦分丙寅月犯氐氐為¶
天子宿宫己卯太白晝見七月辛亥晝見甲寅晝見八¶
月丁巳晝見太白上公經天者隂乗陽也¶
太宗貞觀三年三月丁丑歳星逆行入氐占曰人君治¶
<pb:KR2m0009_WYG_289-2a>¶
宫室過度一曰饑　五年五月庚申鎮星犯鍵閉占為¶
腹心喉舌臣　九年四月丙午熒惑犯軒轅　十年四¶
月癸酉復犯之占曰熒惑主禮禮失而後罰出焉軒轅¶
為後宫　十一年二月癸未熒惑入輿鬼占曰賊在大¶
人側　十二年六月辛夘熒惑入東井占曰旱　十三¶
年五月乙巳犯右執法六月太白犯東井北轅井京師¶
分也　十四年十一月壬午月入太微占曰君不安¶
十五年二月熒惑逆行犯太微東上相　十六年五月¶
<pb:KR2m0009_WYG_289-2b>¶
太白犯畢左股畢為邉將六月戊戌晝見九月己未熒惑¶
犯太微西上將十月丙戌入太微犯左執法　十七年¶
火犯鍵閉三月丁巳守心前星癸酉逆行犯鈎鈐熒惑¶
常以十月入太微受制而出伺其所守犯天子所誅也¶
鍵閉為心腹喉舌臣鈎鈐以開闔天心皆貴臣象　十¶
八年十一月乙未月掩鈎鈐　十九年七月壬午太白¶
入太微是夜月掩南斗太白遂犯左執法光芒相及箕¶
斗間漢津高麗地也太白為兵亦罰星也　二十年七¶
<pb:KR2m0009_WYG_289-3a>¶
月丁未嵗星守東壁占曰五穀以水傷　二十一年四¶
月戊寅月犯熒惑占曰貴臣死十二月丁丑月食昴占¶
曰天子破匈奴　二十三年五月丁亥犯右執法七月¶
太白晝見乙巳鎮星守東井占曰旱閏十二月辛巳太¶
白犯建星占曰大臣相譖¶
高宗永徽元年二月己丑熒惑犯東井占曰旱四月己¶
巳月犯五諸侯熒惑犯輿鬼占曰諸侯凶五月己未太¶
白晝見　二年六月己丑太白入太微犯右執法九月¶
<pb:KR2m0009_WYG_289-3b>¶
甲午犯心前星十二月乙未太白晝見　三年正月壬¶
戌犯牽牛牽牛為將軍又吳越分也丁亥嵗星掩太微¶
上將二月己丑熒惑犯五諸侯五月戊子掩右執法¶
四年六月己丑太白晝見　六年七月乙亥歳星守尾¶
占曰人主以嬪為后己丑熒惑入輿鬼八月丁夘入軒¶
轅　顯慶元年四月丁酉太白犯東井北轅占曰秦有¶
兵　五年二月甲午熒惑入南斗六月戊申復犯之南¶
斗天廟去復來者其事大且久也　龍朔元年六月辛¶
<pb:KR2m0009_WYG_289-4a>¶
巳太白晝見經天九月癸夘犯左執法　二年七月己¶
丑熒惑守羽林羽林禁兵也　三年正月己夘犯天街¶
占曰政塞姦出六月乙酉太白入東井占曰君失政大¶
臣有誅　麟徳二年三月戊午熒惑犯東井四月壬寅¶
入輿鬼犯質星　乾封元年八月乙巳熒惑入東井¶
二年五月庚申入軒轅　三年正月乙巳月犯軒轅大¶
星　咸亨元年四月癸夘月犯東井占曰人主憂七月¶
壬申熒惑入東井占曰旱丙申月犯熒惑占曰貴人死¶
<pb:KR2m0009_WYG_289-4b>¶
十二月丙子熒惑入太微　二年四月戊辰復犯太微¶
垣將相位也　五年六月壬寅太白入東井　上元二¶
年正月甲寅熒惑犯房占曰君有憂一曰有䘮　三年¶
正月丁夘太白犯牽牛占曰將軍凶　儀鳳二年八月¶
辛亥太白犯軒轅左角左角貴相也　三年七月戊寅¶
熒惑犯鈎鈐　四年四月戊午入羽林占曰軍憂　調¶
露元年七月辛巳入天囷　永隆元年五月癸未犯輿¶
鬼丁酉太白晝見經天是謂隂乗陽陽君道也　永淳¶
<pb:KR2m0009_WYG_289-5a>¶
元年五月丁巳辰星犯軒轅九月庚戌熒惑入輿鬼犯¶
質星十一月乙未復犯輿鬼去而復來是謂勾己¶
武后垂拱元年四月癸未辰星犯東井北轅辰星為廷¶
尉東井為法令失道則相犯也十二月戊子月掩軒轅¶
大星　二年三月丙辰復犯之　萬歲通天元年十一¶
月乙丑歲星犯司怪占曰水旱不時　聖歴元年五月¶
庚午太白犯天闗天闗主邉事　二年熒惑入輿鬼¶
三年三月辛亥嵗星犯左執法　久視元年十二月甲¶
<pb:KR2m0009_WYG_289-5b>¶
戌晦熒惑犯軒轅自乾封二年後月及熒惑太白辰星凌¶
犯軒轅者六　長安二年熒惑犯五諸侯渾儀監尚獻¶
甫奏臣命在金五諸侯太史之位火克金臣將死矣武¶
后曰朕為卿禳之以獻甫為水衡都尉水生金又去太¶
史之位卿無憂矣是秋獻甫卒　四年熒惑入月鎮星¶
犯天闗¶
中宗神龍元年三月癸巳熒惑犯天田占曰旱七月辛¶
巳掩氐西南星占賊臣在内　二年閏正月丁夘月掩¶
<pb:KR2m0009_WYG_289-6a>¶
軒轅后星九月壬子熒惑犯左執法己巳月犯軒轅后¶
星十一月辛亥犯昴占曰胡王死戊午熒惑入氐十二¶
月丁酉犯天江占曰旱　三年五月戊戌太白入輿鬼¶
中占曰大臣有誅　景龍三年六月癸巳太白晝見在¶
東井京師分也　四年二月癸未熒惑犯天街五月甲¶
子月犯五諸侯¶
睿宗景雲二年三月壬申太白入羽林八月己未嵗星¶
犯執法三月壬申熒惑入東井¶
<pb:KR2m0009_WYG_289-6b>¶
元宗先天元年八月甲子太白襲月占曰太白兵象月¶
大臣體　二年十一月丙子熒惑犯司怪　開元二年¶
七月己丑太白犯輿鬼東南星　七年六月甲戌太白¶
犯東井鉞星占曰斧鉞用　八年三月庚午犯東井北¶
轅五月甲子犯軒轅　十一年十一月丁夘嵗星犯進¶
賢　十四年十月甲寅太白晝見　二十五年六月壬¶
戌熒惑犯房　二十七年七月辛丑犯南斗占曰貴相¶
凶　天寳十三載五月熒惑守心五旬餘占曰主去其¶
<pb:KR2m0009_WYG_289-7a>¶
宫　十四載十二月月食嵗星在東井占曰其國亡東¶
井京師分也¶
肅宗至徳二載七月己酉太白晝見經天至於十一月¶
戊午不見歴秦周楚鄭宋燕之分十二月歳星犯軒轅¶
大星占曰女主謀君　乾元元年五月癸未月掩心前¶
星占曰太子憂六月癸丑入南斗魁中占曰大人憂¶
二年正月癸未嵗星食月在翼楚分也一曰饑二月丙¶
辰月犯心中星占曰主命惡之　上元元年五月癸丑¶
<pb:KR2m0009_WYG_289-7b>¶
月掩昴占曰胡王死八月己酉太白犯進賢十二月癸¶
未嵗星掩房占曰將相憂　三年建子月癸巳月掩昴¶
出昴北八月丁卯又掩昴¶
代宗廣徳元年四月己丑月掩歲星占曰饑　永泰元¶
年九月辛夘太白晝見經天　大歴二年七月癸亥熒¶
惑入氐其色赤黄乙丑鎮星犯水位占曰有水災乙亥¶
嵗星犯司怪八月壬午月入氐丙申犯畢九月戊申嵗¶
星守東井占皆為有兵乙丑熒惑犯南斗在燕分十二¶
<pb:KR2m0009_WYG_289-8a>¶
月丁丑犯壘壁占曰兵起　三年正月壬子月掩畢八¶
月己未復掩畢辛酉入東井九月壬申嵗星入輿鬼主¶
死喪丁丑熒惑入太微二旬而出己夘太白犯左執法¶
　四年二月壬寅熒惑守房上相丙午有芒角三月壬¶
午逆行入氐中是月鎮星犯輿鬼七月戊辰熒惑犯次¶
相九月丁夘犯建星占曰大臣相譛　五年二月乙巳¶
嵗星入軒轅六月丁酉月犯進賢庚子犯氐庚戌太白¶
入東井　六年七月乙巳月掩畢入畢中壬子月犯太¶
<pb:KR2m0009_WYG_289-8b>¶
微八月甲戌熒惑犯鎮星庚辰月入太微九月壬辰熒¶
惑犯哭星庚子犯泣星是夜月掩畢丁未入太微十月¶
丁夘掩畢己巳熒惑犯壘壁甲戌月入軒轅占曰憂在¶
後宫十一月壬寅入太微丙午掩氐十二月己巳入太¶
微　七年正月乙未犯軒轅二月戊午掩天闗占曰亂¶
臣更天子法令己巳熒惑犯天街四月丁巳入東井辛¶
未歲星犯左角占曰天下之道不通壬申月入羽林五¶
月丙戌入太微　八年四月癸丑嵗星掩房占曰將相¶
<pb:KR2m0009_WYG_289-9a>¶
憂又宋分也甲寅熒惑入壘壁五月庚辰入羽林七月¶
己夘太白入東井留七日非常度也占曰秦有兵乙未¶
月入畢中癸未入羽林己丑太白入太微占曰兵入天¶
廷八月晝見十一月丁巳月掩畢壬戌入輿鬼掩質星¶
庚午月及太白入氐中占曰君有哭泣事十一月己夘¶
月入羽林癸未太白入房占曰白衣會不曰犯而曰入¶
盖鈎鈐間癸丑月掩天闗甲寅入東井癸酉入羽林¶
九年三月丁未熒惑入東井四月丁丑月入太微五月¶
<pb:KR2m0009_WYG_289-9b>¶
己未太白入軒轅占曰憂在後宫六月己夘月掩南斗¶
庚辰入太微七月甲辰掩房辛亥入羽林壬戌入輿鬼¶
九月辛丑太白入南斗占曰有反臣又曰有赦甲子熒¶
惑入氐宋分也十月戊子嵗星入南斗占曰大臣有誅¶
十二月戊辰月入羽林　十年三月庚戌熒惑入壘壁¶
四月甲子入羽林八月戊辰月入太微　十一年閏八¶
月丁酉太白晝見經天　十二年正月乙丑月掩軒轅¶
癸酉掩心前星宋分也丙子入南斗魁中二月乙未鎮¶
<pb:KR2m0009_WYG_289-10a>¶
星入氐中占曰其分兵喪李正已地也三月壬戌月入¶
太微四月乙未掩心前星五月丙辰入太微戊戌入羽¶
林七月庚戌入南斗乙亥熒惑入東井十月壬辰月掩¶
&KR0295;庚子入太微十一月乙夘入羽林十二月壬午復入¶
羽林自六年至此月入太微者十有二入羽林者八熒¶
惑入東井冄入羽林三入壘壁月太白嵗星犯皆南斗¶
魁中　十四年春歲星入東井¶
徳宗建中元年十一月月食歲星在秦分占曰其國亡¶
<pb:KR2m0009_WYG_289-10b>¶
是月嵗星食天尸天尸輿鬼中星占曰有妖言小人在¶
位君王失樞死者大半　三年七月月掩心中星　貞¶
元四年五月丁夘月犯歲星在營室六月癸夘熒惑逆¶
行入羽林占曰君有憂　六年五月戊辰月犯太白間¶
容一指占曰大將死　十年四月太白晝見　十一年¶
七月熒惑太白相繼犯太微上將　十三年二月戊辰¶
太白入昴三月庚寅月犯太白　十九年三月熒惑入¶
南斗色如血斗吳越分色如血者旱妖也　二十一年¶
<pb:KR2m0009_WYG_289-11a>¶
正月己酉太白犯昴趙分也¶
順宗永貞元年十二月丙午月犯畢己酉歲星犯太微¶
西垣將相位也¶
憲宗元和元年十月太白入南斗十二月復犯之斗吳¶
分也　二年正月癸丑月犯太白于女虗二月壬申月¶
掩歳星占曰大臣死四月丙子太白犯東井北轅己夘¶
月犯房上相　三年三月乙未鎮星食月在氐占曰其¶
地主死　四年九月癸亥太白犯南斗　七年正月辛¶
<pb:KR2m0009_WYG_289-11b>¶
未月掩熒惑五月癸亥熒惑犯右執法六月己亥月犯¶
南斗魁　八年七月癸酉月犯五諸侯十月己丑熒惑¶
犯太微西上將十二月掩左執法　九年二月丁酉月¶
犯心中星七月辛亥掩心中星占曰其宿地凶心豫州¶
分壬辰月掩軒轅是月太白入南斗至十月出乃晝見¶
熒惑入南斗中因留犯之南斗天廟又丞相位也　十¶
年八月丙午月入南斗魁中　十一年二月丙辰月掩¶
心是月熒惑入氐因逆行三月己丑月犯鎮星在女齊¶
<pb:KR2m0009_WYG_289-12a>¶
分也四月丙辰太白犯輿鬼占曰有僇臣六月甲辰月¶
掩心後星是月熒惑復入氐是謂勾己十一月戊寅月¶
犯歲星十二月甲午犯鎮星在危亦齊分也　十二年¶
三月丁丑月犯心　十三年正月乙未嵗星逆行犯太¶
微西上將三月熒惑入南斗因逆留至於七月在南斗¶
中大如五升器色赤而怒乃東行非常也八月甲戌太¶
白犯左執法乙巳熒惑犯哭星十月甲子月犯昴趙分¶
也　十四年正月癸夘月犯南斗魁占曰相凶五月丙¶
<pb:KR2m0009_WYG_289-12b>¶
戌月犯心中星七月乙酉掩心中星　十五年正月丙¶
申復犯中星四月太白犯&KR0295;七月庚申熒惑逆行入羽¶
林八月己夘月掩牽牛吳越分也十一月壬子月犯東¶
井西轅¶
穆宗長慶元年正月丙午月掩東井鉞遂犯南轅第一¶
星二月乙亥太白犯&KR0295;趙分也丁亥月犯歲星在尾占¶
曰大臣死燕分也三月庚戌太白犯五車因晝見至於¶
七月以歴度推之在唐及趙魏之分占曰兵起七月壬¶
<pb:KR2m0009_WYG_289-13a>¶
寅月掩房次相九月乙巳太白犯左執法　二年九月¶
太白晝見熒惑守天囷六旬餘乃去占曰天囷上帝之¶
藏耗祥也十月熒惑犯鎮星於&KR0295;甲子月掩牽牛中星¶
占曰吳越凶十一月丁丑掩左角十二月復掩之占曰¶
將死甲寅月犯太白於南斗　四年三月庚午太白犯¶
東井北轅遂入井中晝見經天七日而出因犯輿鬼京¶
師分也五月乙亥月掩畢大星六月丙戌鎮星依歴在¶
觜觽贏行至參六度當居不居失行而前遂犯井鉞占¶
<pb:KR2m0009_WYG_289-13b>¶
曰所居宿久國福厚易福薄又曰贏為王不寧鉞主斬¶
刈而又犯之其占重癸未熒惑犯東井丁亥入井中己¶
丑太白犯軒轅右角因晝見至於九月占曰相凶十月¶
辛巳月入畢口十一月熒惑逆行向參鎮星守天闗十¶
二月戊子月掩東井¶
敬宗寳歴元年四月壬寅熒惑入輿鬼掩積尸七月癸¶
夘犯執法甲辰鎮星犯東井甲子月掩畢大星癸未太¶
白犯南斗丙戌月犯畢十月辛亥犯天囷十一月庚辰¶
<pb:KR2m0009_WYG_289-14a>¶
鎮星復犯東井癸未月犯東井　二年正月甲申犯左¶
執法戊子入於氐三月丙午犯畢五月甲午熒惑犯昴¶
六月太白犯&KR0295;七月壬申月犯畢八月庚戌熒惑犯輿¶
鬼¶
文宗太和元年正月庚午月掩畢三月癸丑入畢掩大¶
星月變於畢者自寳歴元年九月及兹而五五月月掩¶
熒惑在太微西垣丙戌熒惑犯執法　二年正月庚午¶
月掩鎮星七月甲辰熒惑掩輿鬼質星十月丁夘月掩¶
<pb:KR2m0009_WYG_289-14b>¶
東井北轅　三年二月乙夘太白犯&KR0295;壬申熒惑掩右¶
執法七月入於氐十月入於南斗　四年四月庚申月¶
掩南斗杓次星十一月辛未熒惑犯右執法　五年二¶
月甲申月掩熒惑三月熒惑犯南斗杓次星　六年四¶
月辛未月掩鎮星於端門己丑太白晝見七月戊戌月¶
掩心大星辛丑月掩南斗杓次星　七年五月甲辰熒¶
惑守心中星六月丙子月掩心中星遂犯熒惑七月甲¶
午月掩心中星丙申掩南斗口第二星九月丁巳入於¶
<pb:KR2m0009_WYG_289-15a>¶
箕戊辰入於南斗癸酉太白入南斗冬鎮星守角次年¶
二月始去　八年七月戊子月犯&KR0295;十月庚子熒惑鎮¶
星合於亢十二月丙戌月掩&KR0295;是嵗月入南斗者五占¶
曰大人憂　九年夏太白晝見自軒轅至翼軫六月庚¶
寅月掩歲星在危而暈十月庚辰月復掩嵗星在危¶
開成元年正月甲辰太白掩建星占曰大臣相譖六月¶
丁未月掩心前星八月乙巳入南斗　二年正月壬申¶
月掩&KR0295;二月己亥月掩太白於&KR0295;中六月甲寅月掩昴¶
<pb:KR2m0009_WYG_289-15b>¶
而暈太白亦有暈六月己酉大星晝見庚申太白入東¶
井七月壬申月入南斗丁亥掩太白於栁八月壬子太¶
白入太微遂犯左右執法九月丙子月掩&KR0295;　三年二¶
月己酉掩心前星二月戊午熒惑入東井三月乙酉入¶
輿鬼五月辛酉太白犯輿鬼庚午月犯心中星甲寅太¶
白犯右執法七月乙丑月掩心前星十月辛夘太白犯¶
南斗　四年二月丁卯月掩歲星於畢三月乙酉掩東¶
井七月乙未月犯熒惑占曰貴臣死八月壬申熒惑犯¶
<pb:KR2m0009_WYG_289-16a>¶
鉞遂入東井十月戊午辰星入南斗魁中占曰大赦¶
五年春木當王而歲星小闇無光占曰有大喪二月壬¶
申熒惑入輿鬼四月太白入輿鬼五月辰星見於七星¶
色赤如火七月乙酉月掩歲星¶
武宗會昌元年閏八月丁酉熒惑入輿鬼中占曰有兵¶
喪十二月庚午月犯太白於羽林　二年正月壬戌掩¶
太白於羽林六月丙寅太白犯東井十月丙戌月掩歲¶
星於角　三年三月丙申又掩嵗星於角七月癸巳熒¶
<pb:KR2m0009_WYG_289-16b>¶
惑入東井色蒼赤動揺井中八月丁丑犯輿鬼十月壬¶
午晝月食太白於亢　四年二月歳星守房掩上相熒¶
惑逆行守軒轅四旬乃去庚申月掩畢大星十月癸未¶
太白與熒惑合遂入南斗　五年二月壬午太白掩&KR0295;¶
五月辛酉入畢口八月壬午犯軒轅大星九月癸巳熒¶
惑犯太微上將　六年二月丁丑犯畢大星丁亥月出¶
無光犯熒惑於太微頃之乃稍有光遂犯左執法丙申¶
掩牽牛南星遂犯嵗星牽牛揚州分¶
<pb:KR2m0009_WYG_289-17a>¶
宣宗大中十一年八月熒惑犯東井¶
懿宗咸通十年春熒惑逆行守心¶
僖宗乾符二年四月庚辰太白晝見在&KR0295;　三年七月¶
常星晝見　四年七月月犯房　六年冬嵗星入南斗魁¶
中占曰有反臣　光啟二年四月熒惑犯月於角　文¶
徳元年七月丙午月入南斗八月熒惑守輿鬼占曰多¶
戰死¶
昭宗龍紀元年七月甲辰月犯心　乾寧二年七月癸¶
<pb:KR2m0009_WYG_289-17b>¶
亥熒惑犯心　光化二年鎮星入南斗　三年八月壬¶
寅太白應見在氐不見至九月丁亥乃見是謂當出不¶
出十一月丁未太白犯月因晝見　天復元年五月自¶
丁酉至於己亥太白晝見經天在井度十月大角五色¶
散揺煌煌如火占曰王者惡之　二年五月甲子太白¶
襲熒惑在軒轅后星上太白遂犯端門又犯長垣中星¶
占曰賊臣謀亂京畿大戰十月甲戌太白夕見在斗去¶
地一丈而墜占曰兵聚其下又曰山摧石裂大水竭庚¶
<pb:KR2m0009_WYG_289-18a>¶
子辰星見氐中小而不眀占曰負海之國大水是嵗鎮¶
星守虛三年二月始去虛十一月丙戌太白在南斗去¶
地五尺許色小而黄至明年正月乃高十丈光芒甚大¶
是冬熒惑徘徊於東井間久而不去京師分也　三年¶
八月丙午歲星在哭星上生黄白氣如孛狀　天祐元¶
年二月辛夘太白夕見昴西色赤炎燄如火壬辰有三¶
角如花而動揺占曰有反城有火災胡起六月甲午太¶
白在張芒角甚大癸丑勾己犯水位自夏及秋大角五色¶
<pb:KR2m0009_WYG_289-18b>¶
散揺煌煌然占同¶
梁太祖開平二年夏四月辛丑熒惑犯上將　乾化二¶
年正月熒惑犯房第二星戊申月犯心大星四月甲寅¶
月掩心大星五月壬戍熒惑犯心大星去心四度順行¶
心帝王之星其年六月五日帝崩¶
梁主瑱貞明四年十二月鎮星犯文昌上將¶
後唐莊宗同光二年八月熒惑犯星九月熒惑在江東¶
犯第一星是年大水　三年丙申熒惑犯上相四月甲¶
<pb:KR2m0009_WYG_289-19a>¶
子熒惑犯左執法六月丙寅歳星犯右執法¶
眀宗天成元年四月庚戌金犯積尸七月己未月犯太¶
白乙丑月入南斗魁八月癸夘太白犯心大星乙巳月¶
犯五諸侯辛亥熒惑犯上將九月丁巳月犯心大星己¶
巳月犯&KR0295;庚午熒惑犯右執法己夘熒惑犯左執法十¶
月戊子熒惑犯上相丙午月掩左執法十一月丁丑月¶
暈匝火木戊寅月犯金木土十二月熒惑犯氐乙巳月¶
掩心庶子　二年二月辛夘熒惑犯鍵閉三月月掩鬼¶
<pb:KR2m0009_WYG_289-19b>¶
己巳熒惑犯上相乙亥月入羽林四月丁亥月犯左執¶
法癸夘月入羽林六月辛丑熒惑犯房庚子月犯五諸¶
侯九月壬子嵗犯房庚申月入羽林壬申月犯上將十¶
月壬午月犯五諸侯十一月乙夘月入羽林　三年四¶
月丁酉月犯五諸侯五月丁巳月掩房距星六月乙酉¶
月掩心庶子癸巳月入羽林七月月入南斗魁閏八月¶
熒惑犯上將戊申月犯南斗乙夘熒惑犯右執法庚戌¶
太白犯右執法十一月月掩軒轅大星乙未太白犯鎮¶
<pb:KR2m0009_WYG_289-20a>¶
月掩房十二月熒惑犯房　四年正月癸巳月入南斗¶
魁二月月及火土合於斗三月歲犯牛七月丁丑月入¶
南斗九月丙子熒惑入哭星　長興元年六月乙夘太¶
白犯天鐏八月己亥月犯南斗乙夘月犯積尸十一月¶
熒惑犯氐十二月熒惑犯天江　二年正月太白犯羽¶
林庚辰月犯心距星二月丁未月犯房四月熒惑犯羽¶
林八月丁巳辰犯端門十一月丙戌太白犯鍵閉　三¶
年四月庚辰熒惑犯積尸九月庚寅太白犯哭星十一¶
<pb:KR2m0009_WYG_289-20b>¶
月己亥太白犯壘壁　四年九月辛巳太白犯右執法¶
六月甲戌太白犯右執法¶
晉高帝天福元年三月熒惑犯積尸　三年五月壬子¶
月犯上將　四年四月辛巳太白犯東井北轅甲午太¶
白犯五諸侯五月太白犯輿鬼中星九月癸未月掩畢¶
　六年八月辛夘太白犯軒轅九月己夘熒惑犯上將¶
　八年八月丙子熒惑犯右掖十月丙辰熒惑犯進賢¶
十一月月犯房¶
<pb:KR2m0009_WYG_289-21a>¶
出帝開運元年二月壬戌太白犯&KR0295;己巳熒惑犯天鑰¶
四月太白犯五諸侯七月月犯熒惑壬午月入南斗庚¶
寅月太白犯東井八月甲辰熒惑入南斗九月丙子月¶
入南斗庚寅月犯五諸侯十月癸卯月入南斗十一月¶
辛巳月犯&KR0295;　二年七月月犯角壬寅月犯心前大星¶
庚戍嵗犯井鉞八月甲戌嵗犯東井九月己酉月犯&KR0295;¶
甲寅太白犯南斗魁十一月太白犯哭星癸丑月掩距¶
星戊午月犯心後星¶
<pb:KR2m0009_WYG_289-21b>¶
漢高帝天福十二年十月己丑太白犯亢距星十一月¶
月犯昴己亥月掩心大星己夘月犯南斗¶
隱帝乾祐元年四月月犯南斗乙未月入南斗七月月¶
掩心庶子星八月鎮犯太微西垣戊戌歲犯右執法九¶
月月掩鬼十月嵗犯左執法　二年六月壬午月犯心¶
丙戌月犯天闗八月乙亥月犯房次將九月壬寅太白¶
犯右執法辛酉鎮犯右執法甲寅月犯&KR0295;　三年二月¶
月犯昴六月鎮犯左掖七月熒惑犯司怪八月太白犯¶
<pb:KR2m0009_WYG_289-22a>¶
房庚戌太白犯心大星十月月犯心大星¶
周太祖廣順元年二月歲犯咸池己未熒惑犯五諸侯¶
三月嵗守心己夘熒惑犯鬼壬午熒惑犯天尸四月歲¶
犯鈎鈐　二年七月熒惑犯井鉞八月熒惑犯天鐏九¶
月熒惑犯鬼庚辰太白掩右執法十月太白犯進賢¶
三年四月熒惑犯靈臺五月熒惑犯上將丙申熒惑犯¶
右執法七月月犯房¶
世宗顯徳六年六月熒惑與心大星合度光芒相射具¶
<pb:KR2m0009_WYG_289-22b>¶
月帝崩先是熒惑勾己於房心間凡數月至上臨崩之¶
前一夕與心大星合度是夜方順行¶
宋太祖建隆元年正月甲子太白犯熒惑於婁十月壬¶
申又犯於軫占曰荆楚有兵時李重進以揚州叛討平¶
之癸卯熒惑犯進賢十一月犯氐占曰後宫災明年昭¶
憲皇太后崩　三年十月熒惑犯氐占曰後宫災明年¶
孝明皇后崩十二月熒惑入天鑰月入南斗魁占曰大¶
臣憂踰年宰相范質王溥魏仁浦罷　開寳五年二月¶
<pb:KR2m0009_WYG_289-23a>¶
熒惑退入太微上相眀年宰相趙普出鎮¶
太宗太平興國八年三月己巳熒惑犯歲星占云有赦¶
　九年七月月犯五諸侯第三星占曰諸侯有誅責九¶
月丁未月犯南斗魁甲子又犯&KR0295;占曰胡不安十一月¶
戊戌太白入氐占曰有兵次年河北用兵　端拱元年¶
十二月熒惑犯亢第二星占云大臣憂又曰鄭旱明年¶
京輔少雨　淳化元年七月月犯畢占云隂國憂又主¶
霖雨　二年正月丙戌熒惑犯房第一星占曰大臣憂¶
<pb:KR2m0009_WYG_289-23b>¶
其年宰相吕䝉正樞宻使王顯參政王沔陳恕罷　四¶
年四月熒惑入羽林占云主有兵明年李繼隆擒趙保¶
忠王繼恩平李順十月太白犯南斗魁占云將相憂明¶
年右驍衛大將軍張遜卒其年冬宰相李沆參政賈黄¶
中同知樞宻院溫仲舒罷　五年十月熒惑入氐犯西¶
南星占云后妃大臣憂明年孝章皇后崩十一月乙夘¶
月犯畢大星占云五日内有雨雪之應　至道三年九¶
月癸未月入軒轅占曰宫中有憂明年秦國成聖繼明¶
<pb:KR2m0009_WYG_289-24a>¶
夫人薨¶
真宗咸平元年六月壬辰月入太微占曰大臣有憂是¶
年冬宰相吕端參政温仲舒罷庚戌嵗星入氐占曰氐¶
為路寢王者宿宫歲星三入天子當將兵於野明年契¶
丹犯塞車駕幸河北七月癸酉太白犯角左星占曰有¶
兵戰不勝將軍憂踰年敵冦河間副都部署康保裔戰¶
死　二年正月己夘月入南斗魁占曰吳分饑疫眀年¶
兩浙大饑民疫死十月癸亥月犯&KR0295;占曰匈奴受兵眀¶
<pb:KR2m0009_WYG_289-24b>¶
年范廷召大破契丹於黄州東八月甲子熒惑犯輿鬼¶
占曰執法憂明年御史中丞趙昌言等貶十月丙午太¶
白入南斗占曰丞相憂明年宰相向敏中罷乙夘月犯¶
五車占曰主兵起路壅塞其年遷賊大擾靈州陷閏十¶
二月月犯角大星占曰主大戰明年遷賊圍麟州擊敗¶
之　五年八月熒惑犯房占曰將相憂明年宰相吕䝉¶
正罷十二月甲申月掩心前星占曰月數犯心後星復¶
掩前星皇太子憂明年周王薨又皇太子生兩月不育¶
<pb:KR2m0009_WYG_289-25a>¶
　六年正月辛亥月犯房上將次將心小星占曰將臣¶
死其年戎冦南牧副都部署王繼忠戰歿四月太白犯¶
輿鬼占曰大臣有薨黜者是秋兗王薨十一月甲辰熒¶
惑犯太微上相占曰上相憂眀年宰相李沆卒　景徳¶
元年六月月犯&KR0295;占曰匈奴受兵戊寅又犯五車東南¶
星占曰兵起七月乙巳熒惑犯氐占曰天子親征是冬¶
契丹來冦上勞軍於澶州閏九月太白犯南斗占曰外¶
國有使至又曰有赦令其年契丹使來求和赦河北¶
<pb:KR2m0009_WYG_289-25b>¶
二年六月月犯南斗占曰大臣死其年宰相畢士安薨¶
九月丁未熒惑太白犯太微上相占曰丞相有免者明¶
年宰相㓂凖罷　三年九月戊子辰星晨見東方在亢¶
太白又見西方在尾占曰金水各一方主有兵不戰¶
大中祥符元年七月己未歲星在太微占曰將相憂明¶
年殿前都指揮使劉謙卒　二年九月月入東井占曰¶
有大水明年夏京師大水壊廬舍十月鎮星犯進賢占¶
曰卿相憂明年節度使同平章事石保吉安定郡公惟¶
<pb:KR2m0009_WYG_289-26a>¶
吉卒丁酉月犯畢占曰北國憂踰月契丹母卒　三年¶
三月鎮星犯進賢占曰卿相憂明年參政馮拯罷四月¶
嵗星退行入氐丙午又守氐占曰主饑疫明年江淮饑¶
壬戌太白犯建星占曰大臣有出者明年參政趙安仁¶
罷　五年十月太白犯箕占曰後宫有大慶其年立皇¶
后閏月熒惑在諸王北占曰侯王憂踰年舒王薨　六¶
年四月甲辰昏度月犯南斗占曰大臣憂明年樞宻使¶
王欽若陳堯叟副使馬知節罷　八年二月熒惑犯五¶
<pb:KR2m0009_WYG_289-26b>¶
諸侯占曰侯王憂其年榮王元儼降封端王閏六月月¶
犯鍵閉占曰將相災明年天平節度周瑩卒樞宻使同¶
平章事陳堯叟罷　九年十二月月入太微占曰大臣¶
憂明年參政王曾罷　天禧元年二月鎮星犯建星占¶
曰大臣憂其年太尉王旦薨八月太白犯房次相占曰¶
將相有大憂明年徐王薨十月月入太微端門占曰大¶
臣憂明年參政張知白罷十一月又犯太微上相踰年¶
宰相王欽若罷　二年正月月犯南斗距星占曰徳令¶
<pb:KR2m0009_WYG_289-27a>¶
下其年立皇子大赦六月月犯房占曰房中道也月行¶
中道天下和平　三年五月鎮星犯牽牛占曰有土功¶
其年河決滑州大興役徒塞之十月太白犯進賢占曰¶
卿相有憂明年宰相向敏中卒十一月月入太微占曰¶
大臣憂明年宰相李廸罷　四年二月月犯箕占曰有¶
大風其年四月西北大風起飛沙折木晝晦數刻四月¶
月掩房次將占曰臣下有憂宜察邪亂之臣不然有暴¶
兵戊戌又掩南斗魁占曰將相有憂其年宰相冦凖罷¶
<pb:KR2m0009_WYG_289-27b>¶
五月癸亥又掩日後星占曰臣下災有隂謀是年周懐¶
政謀亂覺伏誅¶
仁宗乾興元年三月木犯房占云秋多雨水四月月犯¶
南斗魁第二星占曰宜謹闗梁察姦詐將帥有憂十一¶
月月犯五車占曰有兵疫事　天聖元年五月月掩房¶
占曰次將災九月火犯壘壁陣占曰將兵者有災　二¶
年二月月犯鬼因掩積尸十一月火犯房　三年正月¶
火犯天鑰五月金犯太微上將七月月犯房十一月火¶
<pb:KR2m0009_WYG_289-28a>¶
犯外屏　四年二月火犯天高十月月犯東井占曰冬¶
多雨雪春多雨水　五年九月金犯靈臺占曰日官失¶
職水旱失時乙巳金犯明堂占曰天子易宫宜避正殿¶
正寢以順天道十月月犯牽牛中星占曰牛疫犧牲之¶
官有憂　六年正月甲寅日官言熒惑行近天街當犯¶
而不犯請宣付史館從之六月月犯氐占曰兵饑刑失¶
中八月木犯鉞十月月犯東井　七年六月月掩畢八¶
月木犯輿鬼　八年正月火犯東井占曰秦分小兵作¶
<pb:KR2m0009_WYG_289-28b>¶
四月木犯鬼尸九月木犯軒轅十月月掩畢第二星¶
九年九月火犯輿鬼十一月月掩畢　明道元年二月¶
庚午金犯五車六月金犯東井光相接八月金掩軒轅¶
左角十一月月犯謁者　二年二月月入畢口九月月¶
入太微十月金犯南斗　景祐元年正月木犯東咸五¶
月火犯右執法七月月犯南斗十一月月犯房　二年¶
三月金犯東井四月犯五諸侯七月火犯靈臺十一月¶
金入氐　三年正月火犯進賢六月月犯氐八月月犯¶
<pb:KR2m0009_WYG_289-29a>¶
南斗　四年六月金犯東井七月金犯軒轅大星十月¶
土犯左執法　寳元元年正月火犯房四月月犯角九¶
月火犯天雞　二年五月月犯心大星十月犯南斗¶
康定元年正月火犯建星六月木犯井鉞七月木犯東¶
井十一月月犯軒轅御女　慶歴元年正月月犯房次¶
將六月犯東井七月月掩斗天相十一月木退犯輿鬼¶
占曰秦分饑　二年二月月犯輿鬼四月木犯鬼尸¶
三年五月金犯軒轅大星九月木犯左執法　四年二¶
<pb:KR2m0009_WYG_289-29b>¶
月木犯左執法七月月犯東井　五年二月火犯東井¶
五月犯軒轅大星十二月月犯房上相　六年七月金¶
犯左角十一月月犯畢距星　七年正月火犯五諸侯¶
六月土犯建八月月犯畢大星　八年二月金犯五車¶
東南星六月月犯畢八月火犯鬼尸十一月月掩畢¶
皇祐元年二月又掩畢五月火犯右執法九月金犯斗¶
天相十一月月掩畢　二年三月月犯軒轅大星八月¶
月入東井十一月月犯畢入氐占曰水蟲多死　三年¶
<pb:KR2m0009_WYG_289-30a>¶
三月月犯畢四月月入太微占曰貴臣失勢八月火犯¶
天江　四年正月月犯東井占為風雨之候及水官有¶
黜者八月犯輿鬼十月金犯南斗占曰兵起　五年六¶
月金犯井鉞閏七月火犯天江占曰旱饑至和元年¶
十一月火犯亢　二年九月犯壘壁陣　三年二月月¶
犯氐占曰氐為宿宫月犯之郎將有咎四月金犯畢占¶
畢為邊兵七月月犯南斗占南為天廟丞相太宰之位¶
今月宿魁中犯之大臣其有咎風雨則解　嘉祐元年¶
<pb:KR2m0009_WYG_289-30b>¶
十月金入氐占曰天下疫　二年三月火犯壘壁陣占¶
曰有兵四月月犯心占大臣有憂八月木犯氐占曰有¶
赦令　三年二月月入魁占曰大臣辱又曰宫中有盜¶
賊四月月犯五諸侯東星占曰將相憂九月月掩箕占¶
曰箕為後宫亦曰天雞主八風今月犯之宜明號令及¶
後宫政教亦主大風十一月火犯鈎鈐占曰大臣有咎¶
　四年正月木犯建占曰建六星在南斗東北天之都¶
宫主謀議木犯之大臣相譖宜察臣下之不和者四月¶
<pb:KR2m0009_WYG_289-31a>¶
月掩昴占曰胡地有災七月火犯畢距星占曰刑罰用¶
趙分有寃獄又主戰事十月火犯月星占曰主兵亂¶
五年三月月犯南斗距占曰風雨不時四月月掩輿鬼¶
西北星占曰鬼天目也以視察姦謀其西北星為金玉¶
之積今月掩之寳貨出紀彈之官災秦地侯王有憂七¶
月木退犯十二諸國代星占曰主其地有兵災十月土¶
退犯東井距星占曰民多疾病　六年正月月掩心大¶
星六月金犯畢距星占曰邊兵動大將危屬趙冀之分¶
<pb:KR2m0009_WYG_289-31b>¶
宜備河北七月月掩心大星占曰心大辰海内之主宜¶
寅奉天道崇徳以禳之十月火退犯五諸侯占曰大謀¶
變不成　七年三月火犯輿鬼西北星占曰有天下有¶
兵喪忠臣憂五月火犯靈臺占曰日官有咎八月土入¶
鬼占曰大臣憂十一月金犯罰星占曰刑罰有所未中¶
　八年二月月犯東井占曰為水事六月火犯諸王占¶
曰宗室諸王有咎七月月犯牽牛占曰牛多死將軍有¶
憂馬暴貴十二月火犯軒轅占曰後宫有憂¶
<pb:KR2m0009_WYG_289-32a>¶
英宗治平元年正月月掩天闗占曰司闗津者有罪邪¶
臣有欲更變天子法令者閏五月木入東井占曰暴雨¶
害黍稷及有川瀆之事七月金犯輿鬼占曰兵革動孕¶
婦多損屬秦分十月金入氐占曰霜不時春糴貴宋分¶
疫　二年正月月犯左角占曰鄭分兵旱四月木犯天¶
鐏占云主憫育孤民憐給衣食之事七月火犯鬼鑕占¶
曰主兵賊動秦分災十月月犯牽牛中星　三年三月¶
火犯太微西垣上將占曰將相有憂四月犯右執法九¶
<pb:KR2m0009_WYG_289-32b>¶
月木犯靈臺占曰候天文災變者當其咎十月犯太微¶
西垣上將占曰不利總兵者¶
　　月犯五緯¶
宋太祖建隆二年十一月癸未犯歲星　開寳三年九¶
月乙夘犯鎮星¶
太宗太平興國三年七月己亥掩熒惑八月甲戍與太¶
白合　八年七月辛亥凌犯歲星　端拱元年二月戊¶
申犯鎮星辛亥犯嵗星六月丁夘掩鎮星　淳化元年¶
<pb:KR2m0009_WYG_289-33a>¶
十一月丙申與熒惑合　二年六月己丑犯歲星　三¶
年三月癸亥與太白合九月戊午掩熒惑十二月甲申¶
與熒惑合　四年十月癸未與辰星合　五年十月己¶
亥犯歲星　至道三年八月戊申犯鎮星十二月癸丑¶
犯嵗星¶
真宗咸平元年三月乙丑犯熒惑五月己巳掩嵗星十¶
二月甲午犯鎮星　二年二月戊子犯太白十一月乙¶
未犯熒惑　三年二月壬子犯太白　四年十月辛酉¶
<pb:KR2m0009_WYG_289-33b>¶
掩熒惑　五年二月癸巳犯嵗星　六年十一月癸夘¶
犯鎮星七月庚午犯歲星　大中祥符二年十一月丙¶
子又犯　三年十月丙辰犯熒惑　四年正月丁丑犯¶
太白二月壬辰犯鎮星八月丙寅犯太白　五年三月¶
癸未犯鎮星　六年二月丙戌犯歲星　七年十二月¶
丁丑犯鎮星四月丙辰掩熒惑八月癸未犯鎮星　九¶
年五月己巳犯嵗星十月戊戌犯太白十二月丙戌犯¶
熒惑　天禧元年正月戊申犯嵗星　三年四月乙未¶
<pb:KR2m0009_WYG_289-34a>¶
犯熒惑相距五寸許九月己夘犯嵗星七月辛亥犯太¶
白八月庚子犯熒惑　五年五月辛夘犯鎮星¶
仁宗天聖三年正月丁未月犯火　五年七月己未犯¶
木八月丁亥犯火十一月戊申掩木　六年九月己酉¶
犯土　明道元年九月戊子又犯土　景祐二年四月¶
丁巳掩金　五年三月戊申入太微犯土四月庚寅犯¶
木　慶歴元年八月庚子掩土十月丙申犯土　四年¶
七月壬午犯火　六年三月丙申犯木七月乙酉又犯¶
<pb:KR2m0009_WYG_289-34b>¶
木　皇祐元年七月丙午又犯木　二年六月壬申犯¶
土　四年十月己丑犯木　至和二年五月庚辰犯土¶
十月己酉犯木十二月辛夘犯土光芒相接甲辰掩木¶
　三年三月丙寅又掩土閏三月癸巳又掩木五月戊¶
子犯土　嘉祐二年四月庚申犯火六月戊申犯金乙¶
夘犯火　四年五月丁酉犯金占曰强國作難十月甲¶
戌犯火十二月庚午掩火　五年三月甲午掩火在井¶
七度半占曰憂在宫中又輔相死　六年閏八月辛丑¶
<pb:KR2m0009_WYG_289-35a>¶
犯土在井十七度占曰女主憂後宫有出者十一月癸¶
亥又犯土占曰後宫憂秦分民流　八年七月壬戌掩¶
木在畢五度十一月辛亥又掩木¶
　¶
　¶
　¶
　¶
　¶
<pb:KR2m0009_WYG_289-35b>¶
　¶
　¶
　¶
　¶
　¶
　¶
　¶
　文獻通考卷二百八十九¶
