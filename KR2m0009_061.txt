# -*- mode: mandoku-view; -*-
#+TITLE: 文獻通考
#+DATE: 2015-08-24 22:49:33.158550
#+PROPERTY: ID KR2m0009
#+PROPERTY: BASEEDITION WYG    
#+PROPERTY: JUAN 卷六十一 
<pb:KR2m0009_WYG_061-1a>¶
欽定四庫全書¶
　文獻通考卷六十一¶
　　鄱　陽　馬　端　臨　貴　與　著¶
　職官考十五¶
　　司𨽻校尉¶
司𨽻周官也掌五𨽻之法辨其物而掌其政令(五𨽻謂/罪𨽻四)¶
(翟之𨽻也物謂/衣服兵器之屬)帥其民而捕盗賊漢武帝征和四年初¶
置司𨽻校尉持節從中都官徒千二百人(中都官京/師諸官府)捕¶
<pb:KR2m0009_WYG_061-1b>¶
巫蠱督大姦猾(督謂察/視之)後罷其兵察三輔三河𢎞農(晉/志)¶
(曰漢武帝初置十三州刺史各一人又/置司𨽻校尉察三輔三河𢎞農七郡)元帝初元四年¶
去節後諸葛豐為司𨽻又加節尋復去之司𨽻去節自¶
豐始也(諸葛豐為司𨽻無所廻避侍中許章以外屬貴/幸賔客犯法與章相連豐欲劾奏適逢章出豐)¶
(駐車舉節招章曰下欲収之章馳去豐奔車/逐之章遂入殿得免因此成帝遂収豐節)成帝元延¶
四年省綏和二年哀帝復置但為司𨽻(除校/尉字)冠進賢冠¶
屬大司空比司直司𨽻掌察皇太子以下行馬内事皆¶
主之専道而行専席而坐初除皆謁兩府(兩府謂丞相/御史也唯涓)¶
<pb:KR2m0009_WYG_061-2a>¶
(勲初為司𨽻不肯謁丞相御史大夫後為翟方奏免乂/漢書曰鮑宣字子都眀經為司𨽻丞相孔光行園陵官)¶
(屬行馳道中宣使歛止丞相掾史没入其車馬摧辱宰/相又王駿為司𨽻校尉奏免丞相匡衡又盖寛饒為司)¶
(𨽻亦無/所廻避)後漢復為司𨽻校尉所部河南尹河内右扶風¶
左馮翊京兆尹河東𢎞農凡七郡治河南洛陽(北齊書/曰後漢)¶
(凡皇族不得典三河蓋/忌其親而惜形跡之地)無所不糾唯不察三公(後漢江/馮上言)¶
(宜令司𨽻校尉督察三公陳元議/以為不宜使有司省察公輔乃止)廷議處九卿上朝賀¶
處公卿下(鮑永為司𨽻鮑恢為都官從事並不避强禦/詔䇿曰貴戚且當歛手以避二鮑又中常侍)¶
(王甫曹節等用事尚書令陽球常唾手拊髀曰當令陽/球作司𨽻此輩敢爾及後拜司𨽻遂表劾王甫自臨考)¶
<pb:KR2m0009_WYG_061-2b>¶
(父子皆死於杖下曹節見甫屍乃收淚入言球罪帝徙/為衞尉球叩頭曰願假臣一月必令豺狼鴟鴞悉伏其)¶
(辜又李膺字元禮拜司𨽻校尉張讓弟朔為野王令貧/殘無道畏膺而逃藏讓舎柱中膺率将吏破柱取朔付)¶
(獄殺之自是宦官屏氣休沐不敢復/出帝問其故並叩頭泣曰畏李司𨽻)凡司𨽻屬官有從¶
事史十二人其都官從事史至為雄劇主察百官之犯¶
法者魏晉司𨽻與二漢同(劉聰僣號置/左右司𨽻)司𨽻於端門外¶
坐在諸卿上絶席其入殿按本品秩在諸卿下不絶席¶
初以司𨽻官屬制置如州儀而俗稱之司州(見太/康記)及魏¶
晉乃以京輔所部定名置司州以司𨽻校尉統之及東¶
<pb:KR2m0009_WYG_061-3a>¶
晉渡江罷司𨽻校尉官變其職為揚州刺史後魏北齊¶
為司州牧後周有司𨽻下大夫掌五𨽻及徒者捕盗賊¶
囚執之事屬大司冦隋初有雍州牧後煬帝置司𨽻臺¶
有大夫一人掌諸廵察薛道衡為司𨽻大夫别駕二人¶
分察畿内一人按東都一人按京師後又罷司𨽻臺(裴/藴)¶
(為御史大夫欲重已權令虞世/基奏罷司𨽻刺史以下官屬)而留司𨽻從事之名不¶
為常員臨時選京官清眀者權攝以行唐無司𨽻校尉¶
而有亰畿採訪使亦其職也¶
<pb:KR2m0009_WYG_061-3b>¶
　　州牧刺史¶
黄帝立四監以治萬國唐有九州舜置十二州有牧夏¶
為九州牧殷周八命曰牧秦置監察御史漢興省之至¶
惠帝三年又遣御史監三輔郡察詞訟所察之事凡九¶
條監者二歲更之常以十月奏事十二月還監其後諸¶
州復置監察御史文帝十三年以御史不奉法下失其¶
職乃遣丞相史出刺并督察監察御史武帝元封元年¶
御史止不復監五年乃置部刺史掌奉詔六條察州凡¶
<pb:KR2m0009_WYG_061-4a>¶
十二州焉(漢制刺史以六條問事非條所問即不省一/條强宗豪右田宅踰制以强凌弱以衆暴寡)¶
(二條二千石不奉詔書遵承典制背公向私旁詔守利/侵漁百姓聚歛為姦三條二千石不䘏疑獄風厲殺人)¶
(怒則任刑喜則任賞煩擾刻暴剥截黎元為百姓所疾/山崩石裂祅祥訛言四條二千石選署不平茍阿所愛)¶
(蔽賢寵頑五條二千石子弟恃怙榮勢請託所監六/條二千石違公下比阿附豪強通行貨賂割損正令)居¶
部九歳舉為守相成帝綏和元年以為刺史位下大夫¶
而臨二千石輕重不相凖乃更為州牧秩真二千石位¶
次九卿九卿缺以髙第補(是時何武與翟方進奏曰古/選諸侯賢者以為州伯今部)¶
(刺史居牧伯之位選第大吏所薦位高至九卿所惡立/退任重職大春秋之義用貴理賤不以卑臨尊刺史位)¶
<pb:KR2m0009_WYG_061-4b>¶
(下大夫而臨二千石輕重不相凖請/罷刺史更置州牧以應古制奏可)哀帝建平二年復¶
為刺史(時朱博又奏曰漢家丘置郡縣部刺史奉使典/州督察郡國吏人安寜故事居部九歳舉為守)¶
(相其有異材功效著者輙登擢秩卑賞厚咸勸功樂進/今增秩為牧以高第補九卿其中材則茍自守而已恐)¶
(功效陵夷姦宄不禁臣請/罷牧置刺史如故奏可)元壽二年復為牧後漢光武¶
建武十八年復為刺史外十二州各一人其一州屬司¶
𨽻校尉漢刺史乘傳周行郡國無適所治中興所治有¶
定處舊常以八月廵行所部(常以秋分行部郡國/各遣二吏迎之界上)錄囚¶
徒考殿最初歲盡詣京都奏事中興但因計吏不復自¶
<pb:KR2m0009_WYG_061-5a>¶
詣京師(建武十一年初斷/州牧自還奏事)雖父母之䘮不得去職(元嘉/元年)¶
(初聽刺史二千石行三/年服延熹二年復斷之)或謂州府為外臺(謝夷吾為荆/州刺史第五)¶
(倫薦之曰尋功簡能為外臺/之表聽察聲實為九伯之冠)靈帝中平五年改刺史惟¶
置牧是時天下方亂豪傑各欲據有州郡而劉焉劉虞¶
並自九卿出領州牧州牧之任自此重矣舊制州牧奏¶
二千石長吏不任位者事皆先下三公三公遣掾史按¶
驗然後黜退光武即位用法眀察不復委三府故權歸¶
舉刺之吏魏晉為刺史任重者為使持節都督輕者為¶
<pb:KR2m0009_WYG_061-5b>¶
持節皆銅印墨綬進賢兩梁冠絳朝服領兵者武冠而¶
晉罷司𨽻校尉置司州江左則揚州刺史自魏以来庶¶
姓為州而無将軍者謂之單車刺史(庶姓謂/非帝族)凡單車刺¶
史加督進一品都督進二品不論持節假節晉制刺史¶
三年一入奏(甲午詔書曰刺史銜命國之外臺/其非所部而在境者刺史并糾之)宋與魏¶
同梁刺史受之眀日辭宮廟而行皆持節後魏天錫二¶
年又制諸州置三刺史皇室一人異姓二人比古之上¶
中下三士也郡置三太守縣置三令長孝文太和中次¶
<pb:KR2m0009_WYG_061-6a>¶
職令自後魏北齊則司州曰牧而北齊制州為上中下¶
三等每等又有上中下之差自上上州至下下州凡九¶
等後周則雍州曰牧而制刺史初除奉辭之日備列鹵¶
簿凡總管刺史則加使持節諸軍事以此為常及蘇綽¶
為六條之制初文帝秉魏政令百官誦習其牧守令長¶
非通六條及計帳者不得居官(六條之制其略曰其一/先治心心不清淨則思)¶
(慮妄生見理不眀是以治民之要在於清心而已其二/敦敎化其三盡地利其四擢贒良其五䘏獄訟其六均)¶
(賦/役)靜帝大象元年詔總管刺史及行兵者加持節餘悉¶
<pb:KR2m0009_WYG_061-6b>¶
罷之隋雍州置牧餘州並置刺史亦同北齊九等之制¶
總管刺史加使持節至開皇三年罷郡以州統縣自是¶
刺史之名存而職廢(後雖有刺史皆太守之互名理一/郡而已非舊刺史之職按魏置使)¶
(持節寵奉使官之任隋氏廢郡而以刺史牧人既非使/官則合罷持節之稱其時制置不以名實相副為意仍)¶
(舊存之後改為太守亦復不省所以使持/節之名及於邊逺小郡乃不徴典故之失)刺史縣令三¶
年一遷諸有兵處則刺史𢃄軍事以統之(煬帝乃别置/都尉領兵兵)¶
(不屬/郡)十四年改九等州縣為上中下凡三等煬帝大業¶
初復罷州置郡為司𨽻臺大夫一人廵察畿内(又有司/𨽻刺史)¶
<pb:KR2m0009_WYG_061-7a>¶
(房彦謙/嘗為之)其刺史十四人廵察畿外諸郡亦有六條之制¶
(與漢六/條不同)從事四十人副刺史廵察每年二月乗軺廵郡¶
縣十月入奏唐武徳元年罷郡置州改太守為刺史而¶
雍州置牧至神龍二年二月分天下為十道置廵察使¶
二十人(一道/二人)以左右臺及内外官五品以下堅眀清勁¶
者為之兼按郡縣再期而代至景雲二年改置按察使¶
道各一人開元十年省十七年復置二十三年改置採¶
訪處置使(其有戍旅之地即置節度使仍各置印天寳/九載三月勅本置採訪使令舉大綱若大小)¶
<pb:KR2m0009_WYG_061-7b>¶
(必由是一人兼理數郡自今已後採訪使但採察善惡/舉其大綱自餘郡務所有奏請並委郡守不須干及)¶
理於所部之大郡(至徳之後改採訪使為觀察觀察皆/并領都團練使其僚屬隨事增置分)¶
(天下為四十餘道大者十餘州小者二三州各因其山/川區域為制諸道增減不恒使名沿革不一舉其職例)¶
(則皆古之/刺史云)¶
　　都督(總管節度團練都統等使附/)¶
後漢光武建武初征伐四方始權置督軍御史事竟罷¶
建安中魏武為相始遣大将軍督之而袁紹分沮授所¶
統諸軍為三都督(紹以沮授郭圗淳/于瓊各典一軍)魏武征孫權還又¶
<pb:KR2m0009_WYG_061-8a>¶
使夏侯惇督二十六軍魏文帝黄初三年始置都督諸¶
州軍事或領刺史又上軍大将軍曹眞都督中外諸軍¶
假黄鉞則總統外内諸軍矣眀帝太和四年司馬宣王¶
征蜀加號大都督髙貴鄉公正元二年司馬文王都督¶
中外諸軍尋加大都督晉受魏禪則都督諸軍為上監¶
諸軍次之督諸軍為下使持節為上持節次之假節為¶
下使持節得殺二千石以下持節殺無官位人若軍事¶
得與使持節同假節唯軍事得殺犯軍令者及伐吴之¶
<pb:KR2m0009_WYG_061-8b>¶
役以賈充為使持節假黄鉞大都督&KR0291;統六師(兼給羽/葆鼓吹)¶
(緹幢兵萬人騎二千置左右長史司馬從事中郎增參/軍騎司馬各十人帳下司馬二十人大車官騎各三十)¶
(人/)太康中都督知軍事刺史理人各用人也惠帝末乃¶
并任非要州則單為刺史(庾翼都督征討諸軍事鎭襄/陽綏懐招納立客館置典賓)¶
(參/軍)江左以来都督中外尤重惟王𨗳等權重者乃居之¶
宋氏人臣則無居者惟江夏王義恭得假黄鉞假黄鉞¶
則専戮節将非人臣常器又有都督諸州諸軍事者則¶
為常職舊曰監某州諸軍事文帝即位改監為都督後¶
<pb:KR2m0009_WYG_061-9a>¶
魏有都督中外諸軍事永安以後近遠多事置京畿大¶
都督總攝軍人立府置佐後周改都督諸軍事為總管¶
則總管為都督之任矣又有大都督帥都督都督至隋¶
三都督並以為散官煬帝改大都督為校尉帥都督為¶
旅帥都督為隊正(唐武徳七年改上大都督為驍騎尉/大都督為飛騎尉帥都督為雲騎尉)¶
(都督為/武騎尉)按此則都督之名㣲矣隋文帝以并益荆揚四¶
州置大總管(并益揚三州以親王臨統唯荆/州以韋世康為之時論以為美)其餘總管¶
府置於諸州列為上中下三等加使持節煬帝悉罷之¶
<pb:KR2m0009_WYG_061-9b>¶
唐諸州復有總管亦加號使持節刺史加號持節武徳¶
元年諸州總管亦加號使持節五年以洺荆并幽交五¶
州為大總管府七年改大總管府為大都督府總管府¶
為都督府(舊洺州已置都督府武/徳四年廢府置大行臺)復有行軍大總管者¶
盖有征伐則置於所征之道以督軍事武徳以来亦有¶
元帥之號太宗為秦王加西討元帥中宗為周王為洮¶
河道元帥睿宗為相王為并州道行軍元帥(安禄山反/後天寳十)¶
(五載哥舒翰為諸道兵馬元帥其後李光弼郭子儀復/為副元帥李峘李若幽李勉又為兵馬都統葢從其宜)¶
<pb:KR2m0009_WYG_061-10a>¶
(也/)太極初以并益荆揚為四大都督府開元十七年加¶
潞州為五焉其餘都督定為上中下等(上都督府五中/都督府十三下)¶
(都督府/十六)前後制置改易不恒難可偹叙凡大都督府置¶
大都督一人(掌所管都督諸州城隍/兵馬甲仗食糧鎭戍等)親王為之多遙領¶
其任亦多為贈官長史居府以總其事(各有長史司馬/錄事功曹以下)¶
(官屬因員&KR0070;多少與諸州府/有差其職事不異具郡佐篇)分天下州縣制為諸道每¶
道置使理於所部(即採訪防/禦等使也)其邊方有寇戎之地則加¶
以旌節謂之節度使自景雲二年四月始以賀㧞延嗣¶
<pb:KR2m0009_WYG_061-10b>¶
為凉州都督充河西節度使其後諸道因同此號得以¶
軍事專殺行則建節府樹六纛外任之重莫比焉本皆¶
兼度支營田使開元九年十一月勅其河東河北不須¶
别置並令節度使兼充有副使一人(副貳/使)行軍司馬一¶
人(申習法令自漢魏至隋總戎出征則刺史都督将軍/等官置長史司馬諸曹參軍為之寮佐按官置司唐)¶
(本制大總管乃前代専征之任其寮佐亦多同之自後/改為節度大使署副使判官以為寮佐如前代長史已)¶
(下之任然長史司馬及諸曹是曰官名副大使副使判/官乃為使職有所改易合隨府主置大使則有副使已)¶
(下今若改名使府不合設官充其寮吏盖因授任者莫/詳其源既有副使又置司馬參雜重設遂為其例况不)¶
<pb:KR2m0009_WYG_061-11a>¶
(標於甲令固須區/别著定恒規也)判官二人(分判倉兵騎胄四曹事/副使及行軍司馬通署)掌¶
書記一人(掌表奏書檄齊書曰宋江夏/王義恭取邱巨源為掌書記)參謀無員(或一/人或)¶
(二人參/議謀畫)隨軍四人(分使/出入)開元中凡八節度使(磧西河西/隴右朔方)¶
(河東幽州劍南嶺南此八節/度也後更增加兼改名號)蓋古之持節都督江左四¶
中郎将近代行軍總管之任(凡将帥出行兵滿萬人以/上則置長史司馬倉兵等)¶
(曹參軍若萬人以下員數遞減自至徳以来天下多難/諸道皆聚兵增節度使為二十餘道其非節度使者謂)¶
(之防禦使以採訪使并領之採訪理州縣防禦理軍事/初節度與採訪各置一人天寳中始一人兼領之乾元)¶
(中始置都統使監總管諸道或領三道或領五道皆古/方岳牧伯之任也上元末省都統後又改防禦使為都)¶
<pb:KR2m0009_WYG_061-11b>¶
(團練守捉使皆主兵事而無旌節寮屬亦減有副使一/人掌貳使事判官二人分判軍事自永㤗以来都團練)¶
(使稍有加/置參謀者)若朝覲則置留後擇其人而任之(宋武帝起/義討桓元)¶
(既平京口向建業以孟昶為長史總攝後事及討司馬/休之伐荆州以中軍将軍劉道鄰監留府事皆留後之)¶
(任也自後無代/無之不復遍舉)¶
　　都護¶
漢宣帝地節二年初置西域都護為加官也或以騎都¶
尉諫議大夫使護西域三十六國有副校尉始以鄭吉¶
為之後廢至後漢永平十七年復置(班超為西域都䕶/大破焉耆尉犁斬)¶
<pb:KR2m0009_WYG_061-12a>¶
(其王自是西域降伏/納質者五十餘國)晉宋以後有都䕶之官亦其任也¶
(齊書曰廣州西南有二江川源深逺别置督䕶専/征討之任陳伯超為西江都䕶沈顗為南江都䕶)唐永¶
徽中始於邊方置安東安西安南安北四大都䕶府後¶
又加單于北庭都䕶府(麟徳元年改雲中/都䕶為單于都䕶)府置都䕶一¶
人(掌所統諸藩慰撫征討斥堠安輯蕃/人及諸賞罰叙祿勲功總判府事)副都護二人(掌/貳)¶
(都護事其安北/單于則置一人)長史司馬各一人(錄事功曹倉曹戸曹/兵曹法曹參軍各一)¶
(人參軍事三人其安北單于唯有/司馬倉曹兵曹各一人餘並不置)¶
　　觀風俗使¶
<pb:KR2m0009_WYG_061-12b>¶
唐貞觀八年分遣蕭瑀李靖楊恭仁王珪竇静李大亮¶
劉徳威皇甫無逸韋挺李襲譽張亮杜正倫趙智等廵¶
省天下延問疾苦觀風俗之得失察政刑之苛弊以後¶
不復置¶
　　廵察按察廵撫等使¶
貞觀二十年遣大理卿孫伏伽等二十一人以六條廵¶
察四方多所舉刺太宗命褚遂良一其𩔖以聞乃親自¶
臨決牧宰以下以能官進擢者二十人罪死者七人流¶
<pb:KR2m0009_WYG_061-13a>¶
罪以下免黜數百人天授二年發十道存撫使以右肅¶
政御史中丞知大夫事李嗣眞等為之(時分廵天下者/皆左右臺官)¶
神龍二年勅左右臺内外五品已上官識理通眀無屈¶
撓者二十人分為十道廵察使二周年一替以亷按州¶
郡景龍二年置十道按察使分察天下至開元八年五¶
月復置十道按察使以陸象先王皎等為之正元八年¶
以江淮荆襄陳宋河朔水災遣中書舎人奚陟左庶子¶
姚齊語祕書少監雷成京兆少尹韋武為諸道宣撫使¶
<pb:KR2m0009_WYG_061-13b>¶
賑給災荒均平賦役疎決囚繋懲肅官吏元和四年以¶
旱災復遣左司郎中鄭敬等為諸道宣撫使¶
　　黜陟使¶
貞觀八年發十八道黜陟大使二十年遣大理卿孫伏¶
伽等以六條廵察四方黜陟官吏開元二十一年遣使¶
以崔翹等為之天寶五載遣使以席豫等為之至徳二¶
載遣使以虢王等為之建中元年以庾何等為之自建¶
中以後省¶
<pb:KR2m0009_WYG_061-14a>¶
　　採訪處置使¶
開元二十二年初置十道採訪處置使以御史中丞盧¶
絢等為之仍置印二十五年命諸道採訪使考課官人¶
善績三年一奏永為常式天寳九載勅採訪使但察訪¶
善惡舉其大綱自餘郡務所有奏請並委郡守不須干¶
及乾元元年詔近緣狂寇亂常每道分置節度其管内¶
緣徴遣及文牒兼使命来徃州縣應命非不艱辛仍加¶
採訪轉益煩擾其採訪使置来日久并諸道黜陟使宜¶
<pb:KR2m0009_WYG_061-14b>¶
且停待後當有處分(其年改為觀/察處置使)¶
　　容齋洪氏隨筆曰唐世於諸道置按察使後改為¶
　　採訪處置使治於所部之大郡既又改為觀察其¶
　　有戎旅之地即置節度使分天下為四十餘道大¶
　　者十餘州小者二三州但令訪察善惡舉其大綱¶
　　然兵甲財賦民俗之事無所不領謂之都府權勢¶
　　不勝其重能生殺人或専私其所領州而虐視支¶
　　郡元結為道州刺史作舂陵行以為諸使誅求符¶
<pb:KR2m0009_WYG_061-15a>¶
　　牒二百餘通又作賊退示官吏一篇以為忍苦裒¶
　　歛陽城守道州賦稅不時觀察使數誚責又遣判¶
　　官督賦城自囚於獄判官去復遣官来按舉韓愈¶
　　送許郢州序云為刺史者恒私於其民不以實應¶
　　乎府為觀察使者常急於其賦不以情信乎州財¶
　　已竭而歛不休人已窮而賦愈急韓臯為浙西觀¶
　　察使封杖決安吉令孫澥至死一時所行大抵𩔖¶
　　此然每道不過一使臨之耳今之州郡按制控刺¶
<pb:KR2m0009_WYG_061-15b>¶
　　者率五六人而臺省不預毁譽善否隨其意好又¶
　　非唐時一觀察使比也¶
　　按野處所言以為唐之州縣不過一使臨之而宋¶
　　則有帥漕憲倉四司故州縣之官尤難以奉承展¶
　　布蓋唐制一道兵政屬之節度使民事屬之觀察¶
　　使然節度多兼觀察又各道雖有度支營田招討¶
　　經略等使然亦多以節度使兼之盖使名雖多而¶
　　主其事者每道一人而已至宋則監司各自有建¶
<pb:KR2m0009_WYG_061-16a>¶
　　臺之所每司專有長官專有掾佐而號令之行於¶
　　統屬者始煩矣然宋之監司雖多而一司猶不過¶
　　一人專之也若夫司存鼎立而每司之稱牧伯刺¶
　　史者比肩數人而以臨乎其郡每郡則稱守者比¶
　　肩數人而以臨乎其縣每縣則稱宰者比肩數人¶
　　而以臨乎其民則其誅求之苛宻奉承之不易易¶
　　又振古所無也¶
　　度支營田使¶
<pb:KR2m0009_WYG_061-16b>¶
開元十年勅度支營田若一使專知宜同為一額共置¶
判官兩人元和十三年詔曰事闗軍旅並屬節制務係¶
州縣悉歸亷察二使所領實曰管轄諸道度支營田承¶
前各置使自艱虞以後名制因循方鎭除授之時或有¶
兼𢃄此職遂令綱目所在各殊今日務修舊章思一法¶
度去煩就理衆心為宜唯别置營田處其使且令仍舊¶
其忠武鳳翔武寜魏博山南東道横海邠寜義成河陽¶
等道度支營田使及淮南度支近已停省其餘諸道並¶
<pb:KR2m0009_WYG_061-17a>¶
凖此處分初景雲開元間節度度支營田等使諸道並¶
不置又一人兼領者甚少艱難以来優寵節将天下擁¶
旄者常不下三十人例銜節度度支營田觀察四使其¶
邊界藩鎭增置名額者又不一前後六十餘年雖嘗增¶
減官員及使額而度支營田以兩河諸将兼領故朝廷¶
不議停廢至是羣盗漸息宰臣等奏罷之¶
　　租庸使¶
開元十一年宇文融除殿中侍御史勾當租庸地稅使¶
<pb:KR2m0009_WYG_061-17b>¶
天寳二年陕郡太守韋堅兼知勾當租庸使六載楊國¶
忠加諸郡租庸使至徳元載第五琦除監察御史充江¶
淮租庸使廣徳元年考功郎中裴諝為河東道租庸鹽¶
鐵等使永泰元年京兆尹第五琦奏租庸使請一切並¶
停唯差判官一人廵官二人催遣從之¶
　　兩稅使¶
建中三年初分置汴東西水陸運兩稅鹽鐵使(包佶崔/縱分為)¶
(之/)八年以東都河南江淮嶺南山南東道兩稅等錢物¶
<pb:KR2m0009_WYG_061-18a>¶
令户部侍郎轉運使張滂主之東渭橋以東諸道廵院¶
並𨽻滂以闗輔河東劒南山南西道財物令户部尚書¶
度支使班宏主之其後宏滂互有短長宰相趙憬陸贄¶
具以其事上聞由是參用大歴故事如劉晏韓滉所分¶
焉元和四年制令鹽鐵使楊子留後宜兼充淮南浙西¶
東宣歙福建等道兩稅使其江陵留後宜兼充荆南山¶
南東道鄂岳江西湖南嶺南等道兩稅使度支山南西¶
道分廵院官宜兼充劒南東西川山南西道兩稅使其¶
<pb:KR2m0009_WYG_061-18b>¶
硤内五監舊屬鹽鐵使宜割屬度支使便委山南西道¶
兩稅使兼知糶貨各奉所職期於悉心¶
　　戸口使¶
開元十二年宇文融除御史中丞充諸色安輯户口使¶
天寶四載户部郎中王鉷加勾當户口色後使¶
　　蘇氏駮曰九寺三監東宫三寺十二衛及京兆河¶
　　南府是王者之有司各勤所守以奉職焉尚書省¶
　　舊章立程度以頒之御史臺按格令採姦濫以繩¶
<pb:KR2m0009_WYG_061-19a>¶
　　之中書門下立百司之體要察羣吏之能否善績¶
　　著而必進敗徳聞而且貶政有恒而易守事歸本¶
　　而難失經遠之理舎此奚據洎姦臣廣言利以邀¶
　　恩多立使以示寵尅下民以厚斂張虚數以獻状¶
　　上心蕩而益奢人望怨而成禍使天子有司守其¶
　　位而無其事受厚祿而虛其用宇文融首倡其端¶
　　楊奢矜王鉷繼遵其軌楊國忠終成其亂仲尼云¶
　　寧有盗臣而無聚斂之臣誠哉是言前車既覆後¶
<pb:KR2m0009_WYG_061-19b>¶
　　轍未改求逹化本不亦難乎¶
　　洪氏容齋隨筆曰楊國忠為度支郎領十五餘使¶
　　至宰相凡領四十餘使第署一字不能盡胥吏因¶
　　是恣為姦欺新舊唐史皆不詳載其職按其拜相¶
　　制前銜云御史大夫判度支權知太府卿事兼蜀¶
　　郡長史劒南節度度支營田等副大使本道兼山¶
　　南西道採訪處置使兩亰太府司農出納監倉祠¶
　　祭木炭宫市長春九成宫等使闗内道及京畿採¶
<pb:KR2m0009_WYG_061-20a>¶
　　訪處置使拜右相兼吏部尚書集賢殿崇元館學¶
　　士修國史太清太㣲宮使自餘所領又有管當租¶
　　庸鑄錢等使以是觀之槩可見矣宫市之事咸謂¶
　　起於徳宗貞元不知天寶中已有此名且用宰臣¶
　　充使也韓文公作順宗實錄但云舊事宫中有要¶
　　市外物令官吏主之與人為市隨給其直正元末¶
　　以宦者為使亦不及天寶時已有之也¶
　　轉運使¶
<pb:KR2m0009_WYG_061-20b>¶
唐先天二年李傑(始名/務先)始為水陸發運使盖使名之起¶
開元二十一年裴耀卿以侍中充江南淮南轉運使而¶
崔希逸蕭旻為副盖副使始此天寶以韋堅充勾當轉¶
運使第五琦充諸色轉運使劉晏充諸路轉運使其後¶
韓滉杜悰杜讓能崔昭緯皆以宰相充使而諸道分置¶
廵院皆統於此五代罷廵院始置轉運使¶
宋朝藝祖開基懲五季之亂藩臣擅有財賦不歸王府¶
自乾徳以後僭偽略平始置諸道轉運使以總利權開¶
<pb:KR2m0009_WYG_061-21a>¶
寶六年廣南平除徐澤為判官葢轉運判官始此其轉¶
運使之名國初但曰勾當某路水陸計度轉運事官高¶
者則曰某路計度轉運使太平興國初皆曰使兩省以¶
上則為都轉運使又置副使與諸路判官焉又置同勾¶
當轉運事俄罷諸路副使眞宗每用兵或令都部署兼¶
轉運使王師征討則有隨軍轉運使事畢即停至道中¶
詔曰天下物宜民間利病惟轉運使得以周知令更互¶
赴闕延見詢問焉慶歴中皆𢃄按察之任六年罷之(三/年)¶
<pb:KR2m0009_WYG_061-21b>¶
(詔諸路轉運使並兼按察使毎嵗具官吏能否先是歐/陽脩請遣使按察官吏賈昌朝言轉運以按察官吏故)¶
(令兼而領之六年赦書以為所過/煩擾吏不能安其職遂並罷之)先是判官與轉運爭¶
權而罷至嘉祐中復置熈寧二年詔轉運使用本資序¶
人即充資序下一等為權二等為權發遣中興以来逐¶
路都轉運使除授不常惟使副判官常置舊制轉運司¶
除授皆命詞給誥渡江已後例給勅命後稍復舊轉運¶
使副命詞運判則否六年諸路運判亦命詞給誥光宗¶
紹熙以来使副運判不䨇除屬官有主管文字一員幹¶
<pb:KR2m0009_WYG_061-22a>¶
辦公事人員又有凖備差遣員多寡不一¶
　　東萊呂氏曰國初未嘗有監司之目其始除轉運¶
　　使止因軍興専主糧餉至班師即停罷如太祖時¶
　　平澤潞則命户部侍郎高防兵部侍郎邊光範充¶
　　北路轉運使用師湖南則命部判官滕白充南面¶
　　給事中沈義倫充京西水陸轉運使是也至於命¶
　　何㓜冲充東面劉仁遂充西面曹翰充南面胡玩¶
　　充北面皆水陸轉運使太宗時如劉保勳為河東¶
<pb:KR2m0009_WYG_061-22b>¶
　　城西四面轉運使樂冲為太原管内水陸轉運使¶
　　郭泌為御河至闗南水陸轉運使王在田為陸路¶
　　轉運使崔邁為水路判官或謂路或謂道或曰知¶
　　或曰同或曰同知或為幹當皆緣用武責以餽運¶
　　之職也太祖開寶五年命二參政事薛居正呂餘¶
　　慶兼領提舉諸州水陸轉運使眀年薛居正沈義¶
　　倫拜相呂餘慶去位遂以居正義倫二相兼提舉¶
　　水陸漕事累朝以武臣為帥守而兼漕事則太祖¶
<pb:KR2m0009_WYG_061-23a>¶
　　朝均州刺史襄州荆門至石門闗兵馬都總管曹¶
　　翰兼西南面水陸轉運使襄州節度使潘美廬州¶
　　節度使尹崇珂同知廣州軍州事並兼嶺南轉運¶
　　使太宗朝右武衛大将軍濵州團練使知通利軍¶
　　王賓兼河北轉運使又以賔知揚州兼發運司真¶
　　宗朝定州駐泊都總管山南東道節度使同平章¶
　　事王顯兼河北水陸都轉運使顯總領定髙陽三¶
　　路又領河北都轉運使副都總管侍衛馬歩軍都¶
<pb:KR2m0009_WYG_061-23b>¶
　　虞候天平軍節度使王超充轉運副使此皆武臣¶
　　任帥守兼漕也太祖朝知容州毋守素知邕州范¶
　　旻通判桂州符嗣各知本管轉運事太宗朝知廣¶
　　州李符兼諸州轉運使知洪州王眀兼江南西路¶
　　轉運使眞宗朝知益州宋太初兼川陕四路都轉¶
　　運使參知政事判天雄軍府王欽若都大提舉江¶
　　北轉運使此皆文臣任帥守兼漕也始轉運一司¶
　　𨽻州縣與夫廢置皆在一時初無定制所掌者軍¶
<pb:KR2m0009_WYG_061-24a>¶
　　需糧餉而已自髙保寅知懐州州𨽻河陽時趙普¶
　　為河陽帥與保寅素有隙事多抑制保寅不能平¶
　　手䟽請罷支郡會左拾遺李幹亦言諸州藩鎮支¶
　　屬州郡多俾親吏掌其闗市頗不便於商賈滯天¶
　　下之貨望不令有所統攝以分方面之權尊奨王¶
　　室亦强幹弱枝之術也時太平興國二年也遂詔¶
　　邠寧涇源鄜坊延丹陕虢襄均房復鄧唐澶濮宋¶
　　亳鄆濟滄徳曹單青淄兖沂貝冀滑衞鎭深趙定¶
<pb:KR2m0009_WYG_061-24b>¶
　　祈等州先𨽻藩鎮令直屬京師郡長吏得自奏事¶
　　自是而後邊防盗賊刑訟金榖按亷之任皆委於¶
　　轉運使又節次以天下土地形勢俾之分路而治¶
　　矣繼增轉運使判官以京官為之於是轉運使於¶
　　一路之事無所不總也太宗淳化二年五月詔轉¶
　　運使司命常參官一人糾察州軍刑獄四年十月¶
　　詔刑獄司宜從省罷委轉運司振舉之以此知轉¶
　　運司總刑獄之事也眞宗大中祥符二年五月廣¶
<pb:KR2m0009_WYG_061-25a>¶
　　南西路轉運使言如洪寨主殿直李文著以輕兵¶
　　掩襲蠻賊文著中流矢死其隨文著将校八人本¶
　　司並斬訖七年八月梓州轉運使寇瑊言本使公¶
　　宇在梓遂州去戎瀘地遠或戎人緩急寇邉難於¶
　　照應請置資州詔從之以此知轉運司總邊防之¶
　　事也至道元年八月荆湖轉運使何士宗請執政¶
　　大臣出領外郡應合申轉運司公事只書通判以¶
　　下姓名太京謂宰相等曰大臣品位雖崇若出臨¶
<pb:KR2m0009_WYG_061-25b>¶
　　外藩即轉運使所部要係州府不係品位此朝廷¶
　　典憲不可輕改並仍舊貫由是觀之轉運使權可¶
　　謂重矣然又疑其權太重復置朝臣於諸路為承¶
　　受公事是機察漕司也眞宗即位省罷承受之官¶
　　景徳間遂建提㸃刑獄一司實分轉運使之權又¶
　　以武臣𢃄閤職者副之熙寧中議罷武臣提刑或¶
　　謂真宗時以武臣提刑令機察漕司也監司之官¶
　　旣衆所領之職又分諸路復以知州𢃄一路安撫¶
<pb:KR2m0009_WYG_061-26a>¶
　　鈐轄等名目自領軍事而轉運司所職催科徴賦¶
　　出納金榖應辦上供漕輦綱運數事而已仁宗慶¶
　　歴中患漕司權輕令𢃄按察使後二年江東漕臣¶
　　楊紘王綽與提刑王鼎頗務深刻號江東三虎其¶
　　餘刻轢州郡窘辱大臣者多矣朝廷又患之遂罷¶
　　轉運按察名皆非太宗眞宗時委任轉運使意也¶
　　富弼等論𢃄按察使而不察司吏以朝㑹速配率¶
　　多為能又謂轉運使依資循例而入多非其人郡¶
<pb:KR2m0009_WYG_061-26b>¶
　　縣官守因循人受其弊又謂不由舉主擇所以大¶
　　半不才皆確論也然而太宗時轉運使皆人主親¶
　　自選擇故淳化五年十一月上曰多士滿朝朕試¶
　　令索班簿閱之周行之人魚貫櫛比不勝其衆矣¶
　　比於其中求一才中轉運使三司判官者了不能¶
　　得雖多亦奚以為臣以此知轉運使自人主親擇¶
　　之也淳化三年正月詔宰相參知政事樞宻副使¶
　　三司使翰林學士尚書丞郎兩省給舎以上御史¶
<pb:KR2m0009_WYG_061-27a>¶
　　中丞各於京朝官内保舉堪任轉運使者一人臣¶
　　以是知宰相執政侍從官皆舉薦人才而人主親¶
　　擇之也神宗謂文彦博等曰諸道帥臣轉運使職¶
　　任至重一道慘舒係焉宜謹擇其人久於其任漢¶
　　宣循名責實胥用此道彦博等對曰為治之要無¶
　　以易此故熙寧元豐諸路漕臣率多舉職今軍興¶
　　之際調度日繁理不可緩而諸路轉運使推擇非¶
　　才任用不一又非慶歴比也然臣區區之愚竊謂¶
<pb:KR2m0009_WYG_061-27b>¶
　　太宗用李幹之言罷藩鎮支屬而委任轉運使眞¶
　　宗朝士大夫論列言其不便者多矣仁宗景祐三¶
　　年十一月詔懐遠軍本𨽻宜州自今奏事無得專¶
　　逹是亦復支郡之意也然以今日之勢觀之宜脩¶
　　支郡之制增藩鎮之權以壮國勢而一道亷按之¶
　　任恐可改也神宗即位之初因知揚州徐緩告謝¶
　　甚衰嘗與富弼曾公亮軰議分置藩郡令按察支¶
　　屬而大臣無有能上當聖意者熙豐紹符崇觀政¶
<pb:KR2m0009_WYG_061-28a>¶
　　宣更數十年不能行神宗之意盖有待於今日也¶
　　不然則願如太宗之時盡減監司之目獨存轉運¶
　　一司其親擢舉薦委任賜予悉用祖宗初制仍𢃄¶
　　按察之名其久任如眞宗用宋摶於河東十有一¶
　　年不除代者勞效顯著則增秩賜金簡慢不職則¶
　　削官奪賜乗驛入奏更互赴闕以至給印歴却委¶
　　諸司(一作/州)長吏書績皆以太宗眞宗為法比之復¶
　　支郡利害固不同然亦愈於因循不振之弊也¶
<pb:KR2m0009_WYG_061-28b>¶
　　安撫使¶
梁武帝普通五年魏以酈道元為大使慰撫六鎮大使¶
始此隋文帝開皇九年詔遣柱國韋滉安撫嶺外又仁¶
壽四年以楊素為并州道行軍總管河北道安撫大使¶
唐貞觀初遣大使十三人廵省天下(諸州水旱則有廵/察安撫存撫之名)¶
(節度使兼之則有副使天/授二年發十道存撫使職)聖歴中狄仁傑為河北道安¶
撫徳宗貞元間又置副使¶
宋舊不常置自咸平二年以翰林學士王欽若為四川¶
<pb:KR2m0009_WYG_061-29a>¶
安撫使知制誥梁顥為陕西安撫使安撫使之名始此¶
其後景徳三年始置河北沿邊安撫使以䧺州守臣為¶
之而陕西沿邉諸州亦有安撫使慶歴二年詔置湖南¶
安撫司八年詔置河北四路安撫(以韓琦王拱辰賈/昌朝等充諸路使)皇¶
祐四年詔廣桂二州𢃄經略安撫使熙寧五年罷諸路¶
經略安撫司崇寧二年置河南安撫使(宣和二年置輔/郡内頴昌府𢃄)¶
(京西安/撫使)宣和三年臣僚言睦賊猖獗乞以杭越知州兼¶
本路安撫鎮撫一方詔杭越州江寧府守臣並𢃄安撫¶
<pb:KR2m0009_WYG_061-29b>¶
使詔洪州守臣可依江寧府安撫使凡諸路安撫逐州¶
知州兼以直祕閣以上充掌總護諸将統制軍旅察治¶
奸宄以肅清一道凡兵民之政皆掌焉帥其屬而聴其¶
獄訟頒其禁令定其賞罰稽其錢榖甲械出納之名籍¶
其行以法若事難専决則具可否禀奏即干機速邉防¶
及士卒抵罪則聽以便宜裁斷(係邉任則綏御夷狄撫/寧疆圉若甲兵屯戍芻)¶
(粟餽運則視其緩急盈虚/而移用之掌凡戰守之事)建炎元年李綱請沿河沿淮¶
沿江置安撫使兼馬歩軍都總管以文臣充二年令将¶
<pb:KR2m0009_WYG_061-30a>¶
兵處知州𢃄管内安撫使後省四年置鎮撫使罷逐路¶
安撫使後罷鎮撫使置安撫使如故時諸路又有安撫¶
大使自兩浙西路劉光世始二品以上為帥即為安撫¶
大使¶
　　提刑¶
宋太宗淳化二年以司門員外郎董循等一十一人分¶
充諸路轉運司提㸃刑獄四年省景德四年眞宗謂王¶
旦曰朕慮四方刑獄官吏未盡得人一夫受寃即召災¶
<pb:KR2m0009_WYG_061-30b>¶
沴今軍民事務雖有轉運使且地遠無由知先帝嘗選¶
朝臣為諸路提㸃官獄今可復置仍以使臣副之於是¶
置諸路提㸃刑獄公事以朝臣充始命屯田李拱為之¶
副以武臣閤門祗候以上充天禧四年加勸農使俄改¶
提㸃刑獄勸農使又以武臣為副使天聖六年悉罷眀¶
道二年復置嘉祐中有武臣同提㸃河東刑獄竊用公¶
庫銀器及樂倡首飾議者謂武臣不可為監司罷之治¶
平元年罷提㸃刑獄而委轉運司熙寧二年諸路提㸃¶
<pb:KR2m0009_WYG_061-31a>¶
刑獄復差文臣其武臣並罷(史臣曰上以武臣罕習吏/文多不足以舉察所部人)¶
(材故罷之人/皆以為便)十年復置提㸃京畿刑獄掌察所部疑留¶
獄訟勸課農桑而按其官吏之不法别其㢘吏以逹於¶
朝元豐因之總郡國之庶獄核其情實而覆以法督治¶
姦盗申理寃濫則𨽻提刑司嵗察所部㢘能而保任之¶
若疲軟或冐法則隨其職事劾奏宣和初詔江西廣東¶
增置武提刑一員然遇闕帥不許武憲兼攝建炎元年¶
以盗賊未衰諸路無武臣提刑處權添差一次專管捉¶
<pb:KR2m0009_WYG_061-31b>¶
殺四年罷之孝宗乾道六年詔諸路分置武臣提刑一¶
員臣僚乞依故事加同字不從於是武憲横於四方淳¶
熙末上知其不便遂不復除止除朝臣一員其屬有幹¶
辦公事一員檢法官一員¶
　　東萊呂氏曰太宗皇帝即位之久天下無事淳化¶
　　二年五月詔應諸路轉運使各命常參官一人専¶
　　知糾察州軍刑獄公事管内州府十日一具囚帳¶
　　供報有疑獄未決即馳傳以示之郡縣敢稽留大¶
<pb:KR2m0009_WYG_061-32a>¶
　　獄久而不決及偏辭按讞情不得實官吏用情者¶
　　並以聞佐史小吏已下得以便宜按劾從事此初¶
　　置外路刑獄官之詔也是時猶𨽻轉運司然行之¶
　　二年勞擾無補於是淳化四年十月降詔曰比者¶
　　申命使臣分聽獄訟徒經歲序蔑有平反旣莫副¶
　　於哀矜諒祗為於勞&KR0368;其諸路決遣刑獄司宜從¶
　　省罷委轉運司振舉之眞宗景德四年乃謂先帝¶
　　常選朝臣諸路提㸃刑獄遂復置之不𨽻轉運别¶
<pb:KR2m0009_WYG_061-32b>¶
　　為一司稍重其權矣當時約束曰所至專察囚禁¶
　　詳審案牘州縣不得迎送聚㑹所部每旬具繫囚¶
　　犯由訊鞫次第申報當檢舉催督在繫淹久者即¶
　　馳往案問出入人罪者移牒覆勘劾官吏以聞諸¶
　　色詞状逐州斷遣不當已經轉運司披斷未允者¶
　　並收接施行官吏貪濁弛慢者具名以聞敢有庇¶
　　匿並當加罪仍借緋紫以三年為任增給緡錢如¶
　　轉運使之數内出御前印紙為歴書績效中書樞¶
<pb:KR2m0009_WYG_061-33a>¶
　　密院籍其姓名代還者課議功行賞如刑獄枉濫¶
　　不能摘舉官吏弛慢不能彈奏務從畏避者寘以¶
　　深罪竊覩當日詔㫖専為刑禁詞訟寃枉天禧中¶
　　已兼勸農一事至仁廟朝天聖六年正月詔令諸¶
　　路提㸃刑獄司朝臣使臣交割本職公事與轉運¶
　　使副令轉運司條所省事件以聞旣罷兩年天聖¶
　　八年九月復置仍令所至毋得送迎其吏人約舊¶
　　數裁減之降詔十月九日是月壬申却權罷又三¶
<pb:KR2m0009_WYG_061-33b>¶
　　年至眀道二年冬復置自後提刑一司雖専以刑¶
　　獄為事封樁錢榖盗賊保甲軍器河渠事務寖繁¶
　　權勢益重而轉運司所總惟財賦綱運之責而已¶
　　司局愈多官吏益衆而事愈不治今日之弊正在¶
　　按察之官不一也臣故著提刑廢置約束之詳以¶
　　備朝廷採擇¶
　　提舉¶
即漢耿壽昌常平之任也自衛李悝制平糴之法漢人¶
<pb:KR2m0009_WYG_061-34a>¶
因之則謂之常平焉然漢人特置倉而猶領之於大司¶
農也¶
宋朝淳化中建常平倉景祐元年令轉運司舉長史舉¶
所部官專領之然猶𨽻漕臣熙寧遣使提領此盖提舉¶
常平之所始也(三年制置三司條例言河北陕西已差/官提舉常平廣惠倉餘路欲差胡朝宗)¶
(張復侯叔獻曾誼/等並為提舉官)九年府界畿内亦専置提舉常平倉¶
一員不令司農丞兼領提舉常平司操常平斂散之法¶
申嚴免役之政令治荒脩廢賑民艱阨則𨽻提舉司嵗¶
<pb:KR2m0009_WYG_061-34b>¶
察所部㢘能而保任之若疲軟或犯法則隨其職事劾¶
奏(又哲宗正史職官提舉常平司常平義倉免役市易/坊塲河渡水利之法因民之有無歳之豐凶而斂散)¶
(賑濟之凡役錢視其產之厚薄人吏廪祿視其執役之/輕重凡市易掌斂市之不售貨之滯於民用者乗其貿)¶
(易以平物價皆舉行其政令以裕/民力而阜邦財掌按察官吏之事)元祐初罷紹聖九年¶
復置政和改元詔江淮荆浙六路共置茶鹽提舉一員¶
宣和三年詔河北亰東路推行新法鈔鹽可添置提舉¶
官一員此提舉茶鹽之所始也(國朝茶鹽事舊𨽻發運/司元豐間或以轉運常)¶
(平官兼提舉或以提刑兼領知/通提轄政和以後始専置官吏)旣而諸路皆置建炎元¶
<pb:KR2m0009_WYG_061-35a>¶
年詔提舉常平司併歸提刑司二年八月復諸常平官¶
還其糴本自青苖錢不散外常平免役之政皆掌之三¶
年復置四年詔逐路提刑司茶鹽司並依舊分東西路¶
紹興二年詔荆湖北路復置提舉茶鹽司四年詔廣西¶
茶鹽司官吏並罷其職事委漕臣五年詔諸路提舉常¶
平併入茶鹽司仍以提舉常平茶鹽等公事為名九年¶
置經制司改常平官為經制某路幹辦常平等公事未¶
幾經制司罷復為常平官久之復置提舉東南以茶鹽¶
<pb:KR2m0009_WYG_061-35b>¶
司兼領四川以提刑司兼領(又中興系年錄紹興十五/年户部侍郎王鐵言常平)¶
(法望復置提舉官乃命諸路茶鹽官改充提舉常平茶/鹽惟四川廣西以憲臣淮西京西以漕臣兼領仍令檢)¶
(察所部州有擅用常/平錢物者按劾以聞)乃别置官吏然常平錢皆取以贍¶
軍今特掌義倉及水利役法賑濟等事而已無復平糴¶
之政矣熙寧初置提舉常平司勾當公事於通判幕職¶
内選差一員不妨本職紹興十五年改為幹辦公事依¶
漕屬例此常平幹也宣和三年置茶鹽提舉屬官一員¶
此茶鹽幹也故提舉司存二幹官以此¶
<pb:KR2m0009_WYG_061-36a>¶
　¶
　¶
　¶
　¶
　¶
　¶
　¶
　¶
<pb:KR2m0009_WYG_061-36b>¶
　¶
　¶
　¶
　¶
　¶
　¶
　¶
　文獻通考卷六十一¶
