# -*- mode: mandoku-view; -*-
#+TITLE: 文獻通考
#+DATE: 2015-08-24 22:49:32.828683
#+PROPERTY: ID KR2m0009
#+PROPERTY: BASEEDITION WYG    
#+PROPERTY: JUAN 卷四十七
<pb:KR2m0009_WYG_047-1a>¶
欽定四庫全書¶
　文獻通考卷四十七¶
　　鄱　陽　馬　端　臨　貴　與　著¶
　職官考一¶
　　官制總序¶
伏犧氏以龍紀故為龍師名官(師長也龍化其官長故/為龍師春官為青龍夏)¶
(官為赤龍秋官為白龍冬官為黑龍中官為黄龍張/晏曰庖犧氏將興神龍負圖而至因以名師與官也)共¶
工氏以水紀故為水師水名(共工氏以諸侯霸有九州/者以受水瑞故水名官)¶
<pb:KR2m0009_WYG_047-1b>¶
神農氏以火紀故為火師火名(火徳也故為炎帝春官/為大火夏官為鶉火秋)¶
(官為西火冬官為北火中官為中火也/神農有火星之瑞因以名師與官也)黄帝雲師雲名¶
(黄帝受命有雲瑞故以雲紀事春官為青雲夏官為赤/雲秋官為白雲冬官為黑雲中官為黄雲也黄帝有景)¶
(雲之應因以/名師與官也)少皥摯之立也鳯鳥適至故鳥紀為鳥師¶
而鳥名鳯鳥氏歴正也(鳯鳥知天時故/以為歴正之官)元鳥氏司分也¶
(元鳥燕也以春/分來秋分去)伯趙氏司至也(伯趙伯勞也以/夏至鳴冬至止)青鳥氏¶
司啓也(青鳥鶬鷃也以立春/鳴立秋止鷃音晏)丹鳥氏司閉也(丹鳥鷩雉/也以立秋)¶
(來立冬去入大水為蜃/以上四鳥皆歴正之屬)祝鳩氏司徒也(祝鳩䳡鳩也䳡/鳩孝故為司徒)¶
<pb:KR2m0009_WYG_047-2a>¶
(主教/民)鴡鳩氏司馬也(鴡鳩王鴡也摯而有/别故為司馬主法制)鳲鳩氏司空¶
也(鳲鳩鴶鵴也鳲鳩平均故為司空/平水土鳲音尸鴶音秸鵴音菊)爽鳩氏司寇也(爽/鳩)¶
(鷹也摯故為/司寇主賊盗)鶻鳩氏司事也(鶻鳩鶻鵰也春來冬去故/為司事鶻音骨鵰音陟交)¶
(反似山鵲而/小至春多聲)五鳩鳩民者也(鳩聚也治民尚/聚故以鳩為名)五雉為五¶
工正(五雉雉有五種西方曰鷷雉東方曰鶅雉南/方曰翟雉北方曰鵗雉伊洛之南曰翬雉)利器¶
用正度量夷民者也(夷平/也)九扈為九農正(扈止也止人/使不淫放也)¶
(扈有九種春扈鳻鶞夏扈切元秋扈切藍冬扈切黄棘/扈切丹行扈唶唶宵扈嘖嘖桑扈切脂老扈鴳鴳以九)¶
(扈為九農之號各隨其宜以教民事者/也鶞音勅倫反唶子夜反嘖壯革反)自顓頊以來不¶
<pb:KR2m0009_WYG_047-2b>¶
能紀遠乃紀於近為民師而命以民事(徳不能致遠瑞/始以民事命官)¶
(此郯子對魯昭公之辭仲尼聞之曰吾聞之/天子失官學在四夷乃見於郯子而學之)又有五行¶
之官是謂五官社稷五祀是尊是奉(五官之君長能修/其業者死配食於)¶
(五行之神為/王者所尊奉)春官木正曰勾芒(正官長也取木生勾曲/而有芒角其祀重也)¶
夏官火正曰祝融(祝融明貌也/其祀黎也)秋官金正曰蓐收(秋物/摧蓐)¶
(而可收也/其祀該也)冬官水正曰元㝠(水陰而幽㝠其/祀修及熙焉)中官土正¶
曰后土(土為羣物主故稱后也其祀勾龍/焉在家則祀中霤在野則祀社)唐堯之代命¶
羲和欽若昊天歴象日月星辰敬授人時(重黎之後羲/氏和氏世掌)¶
<pb:KR2m0009_WYG_047-3a>¶
(天地四時之官故堯命之使敬順昊天昊天言元氣廣/大星四方中星辰日月所㑹歴象其分節敬記天時以)¶
(授人也此舉其/目下别序之)分命羲仲宅嵎夷曰暘谷(宅居也東表/之地稱嵎夷)¶
(𤾉明也日出於谷而天下明故稱𤾉谷/𤾉谷嵎夷一也羲仲居治東方之官)寅賔出日平秩¶
東作(寅敬賔導秩序也歲起於東而始就耕謂之東作/東方之官敬導出日平均次序東作之事以務農)¶
(也/)申命羲叔宅南交(申重也南交言夏與春交舉一/隅以明之此居治南方之官)平¶
秩南訛敬致(訛化也掌夏之官平序南方化育之事敬/行其教以致其功四時同之亦舉一隅)¶
分命和仲宅西曰昧谷(昧㝠也日入於谷而天下㝠故/曰昧谷昧谷曰西則嵎夷東可)¶
(知此居治西方之/官掌秋天之政)寅餞納日平秩西成(餞送也日出言/導日入言送因)¶
<pb:KR2m0009_WYG_047-3b>¶
(事之宜秋西方萬物成/平序其政助成物也)申命和叔宅朔方曰幽都平在¶
朔易(北稱朔亦稱方言一方則三方見矣北稱幽則南/稱明從可知也都謂所聚也易謂歲改易於北方)¶
(平均在察其政以順天常上總言羲/和敬順昊天此分别仲叔各有所掌)允釐百工庶績咸¶
熙(允信釐治工官績功咸皆熙廣也言定四時成歲/歴以告時授事則能治百官衆功皆廣歎其善)内¶
有百揆四岳(四岳分主四方諸侯者也周禮正義曰四/岳四時之官主四岳之事始羲和之時主)¶
(四岳者謂之四伯至其死分岳事置八伯皆王官其八/伯唯驩兠共工放齊鯀四人而已餘四人無文可知故)¶
(書傳云惟元祀巡狩四岳八伯堯始以羲和為六卿春/夏秋冬者并掌方岳之事是為四岳出則為伯其後稍)¶
(死分置八伯以九州而言八伯者據畿外八州也畿内/不置伯以鄉遂之吏主之四岳之外更有百揆之官者)¶
<pb:KR2m0009_WYG_047-4a>¶
(但堯初天官為稷至堯試舜天官之任/謂之百揆舜又命禹為百揆皆天官也)外有州牧侯伯¶
(外置州牧十二/及五國之長)¶
　　按陶唐氏以前之官所治者天事也虞夏以後之¶
　　官所治者民事也太古法制簡略不可得而詳知¶
　　然以經傳所載考之則自伏犧以至帝堯其所命¶
　　之官大率為治歴明時而已蓋太古洪荒歩占之¶
　　法未立天道幽遠非有神聖之德者不足以知之¶
　　而位天地育萬物定四時成歳功乃君相職業一¶
<pb:KR2m0009_WYG_047-4b>¶
　　大事月令其帝太皥其神勾芒鄭氏注以為此蒼¶
　　精之君木官之臣自古以來著德立功是也蓋此¶
　　數聖人者生則知四時之事殁則為四時之神然¶
　　太皥炎帝少皥顓頊所歴者四時而勾芒祝融蓐¶
　　收元㝠后土則顓頊之時始有此五人者並世而¶
　　生能任此五官之事至帝堯時則占中星之法置¶
　　閏餘之法漸已著明然其命官猶以羲和為第一¶
　　義自是四子之後世守其法居其官至舜攝政之¶
<pb:KR2m0009_WYG_047-5a>¶
　　時雖以在璿璣玉衡齊七政為首事然分命九官¶
　　則皆以治民而未嘗及天事蓋累聖相承其法至¶
　　堯而備世官自足以掌之不必别求賢哲之輔以¶
　　專其任也三代官制至周而尤詳然觀成王所以¶
　　命官若三公三孤則僅有爕理隂陽寅亮天地二¶
　　語為天事而冢宰以下俱民事也然尚承襲上古¶
　　之官名而所謂六官則天官掌治地官掌教春官¶
　　掌禮夏官掌兵秋官掌刑冬官掌土略不及天地¶
<pb:KR2m0009_WYG_047-5b>¶
　　四時之事至於馮相氏保章氏挈壺氏則不過三¶
　　百六十屬吏之一蓋至是而治天事之官事冞易¶
　　而秩冞卑矣¶
虞舜有天下以伯禹作司空使宅百揆(禹代鯀為崇伯/入為天子司空)¶
(治洪水有成/功言可用之)棄后稷播百穀契作司徒敷五教(布五常/之教)¶
臯繇作士正五刑(士理/獄官)垂作共工利器用(垂臣名共謂/供其百工職)¶
(事/)伯益作虞育草木鳥獸(虞掌山/澤之官)伯夷秩宗典三禮(秩/序)¶
(宗尊也三禮天地人/之禮伯夷臣名姜姓)䕫典樂教胄子(胄長也謂元子以/下至卿大夫子弟)¶
<pb:KR2m0009_WYG_047-6a>¶
(以歌詩蹈之舞之教長/國子中和秪庸孝友)和人神(命䕫使/勉之)龍作納言出納¶
帝命(納言喉舌之官聼下言納於/上受上言宣於下必以信)蓋亦為六官以主天¶
地四時也(崔靈恩曰自顓頊以來命南正重司天北正/黎司地故重黎之後世掌天地官號曰羲和)¶
(唐堯受之乃置天地四時之官命羲和之後使復舊職/而掌天地之事又分命羲仲羲叔和仲和叔使主四時)¶
(為六卿之任及其末年舜攝百揆改地官為司徒秋官/為士冬官為司空春官為秩宗故尚書曰乃命羲和欽)¶
(若昊天分命和仲和叔等使主四時之事又云百姓不/親五品不遜契為司徒敬敷五教地官之事也臯繇作)¶
(士五刑有服秋官之任也禹作司空以平水土冬官之/職也伯夷為秩宗典朕三禮此春官之所司也又周禮)¶
(正義曰稷為天官羲/和為夏官共為六官)夏后氏之制亦置六卿(甘誓曰乃/召六卿是)¶
<pb:KR2m0009_WYG_047-6b>¶
(也/)其官名次猶承虞制(禮記曰夏后氏官百天子有三/公九卿二十七大夫八十一元)¶
(士/)殷制天子建天官先六太曰太宰太宗太史太祝太¶
士太卜典司六典(典法也此蓋殷時制也周制太宰為/天官大宗曰宗伯宗伯為春官太史)¶
(以下屬焉太/士以神仕者)天子之五官曰司徒司馬司空司士司寇¶
典司五衆(衆謂羣臣也此亦殷時制也周制司士屬司/馬太宰司徒宗伯司馬司寇司空為六官)¶
天子之六府曰司土司木司水司草司器司貨典司六¶
職(府主藏六物之稅此亦殷時制也周制皆屬司徒司/土土均也司木山虞也司水川衡也司草稻人也司)¶
(器角人也司貨丱/人也丱咅革猛反)天子之六工曰土工金工石工木工¶
<pb:KR2m0009_WYG_047-7a>¶
獸工草工典制六材(此亦殷時制也周制皆屬司空土/工陶旊也金工築冶鳬㮚鍜桃也)¶
(石工玉人磬人也木工輪輿弓廬匠車梓也獸工函鮑/韗韋裘也唯草工職亡蓋謂作萑葦之器韗音吁援反)¶
(旊音方/往反)五官致貢曰享(貢功也享獻也致其歳終之㓛/於王謂之獻也太宰歳終則令)¶
(百官府各正其治受其會/聼其致事而詔王廢置也)五官之長曰伯(謂為三公也/周禮九命作)¶
(伯/)千里之内為王畿千里之外設方伯五國以為屬屬¶
有長十國以為連連有帥三十國以為卒卒有正二百¶
一十國以為州州有伯(屬連卒州猶聚也伯帥正亦長/也凡長皆因賢侯為之殷之州)¶
(長曰伯虞夏/及周皆曰牧)八州八伯五十六正百六十八帥三百三¶
<pb:KR2m0009_WYG_047-7b>¶
十六長八伯各以其屬屬於天子之老二人分天下以¶
為左右曰二伯(老謂/上公)周成王既黜殷命參考殷官制為¶
周禮以作天地四時之名謂之六卿(改太宰為天官冢/宰太宗為春官宗)¶
(伯司徒為地官司馬為夏官/司寇為秋官司空為冬官)立天官冢宰掌邦治地官¶
司徒掌邦教春官宗伯掌邦禮夏官司馬掌邦政秋官¶
司寇掌邦刑冬官司空掌邦事(六官之職皆總屬於冢/宰故論語曰君薨百官)¶
(總已以聽於冢宰爾雅曰冡大也/冢宰則太宰於百官無所不主)各有徒屬周於百事¶
(崔靈恩曰王者之興須變人情/必有改官之禮周禮所以興也)歲終天子齋戒受諫(諫/當)¶
<pb:KR2m0009_WYG_047-8a>¶
(所有/改為)六卿以百官之成質於天子(質猶平也/平其計要)百官齋戒¶
受質(受平/報也)然後休老勞農(享食/之也)成歳事(斷計/要也)制國用自¶
周衰官失而百職亂戰國並爭各有變易秦兼天下建¶
皇帝之號立百官之職不師古始罷侯置守太尉主五¶
兵丞相總百揆又置御史大夫以貳於相漢初因循而¶
不革隨時宜也其後頗有所改(孟康注漢書曰大司馬/左右前後將軍侍中常)¶
(侍散騎諸吏為中朝丞相/以下至六百石為外朝)王莽簒立慕從古官而吏民¶
弗安亦多虐政遂以亂亡(當更始之時官爵皆羣小賈/豎語曰竈下養中郎將爛羊)¶
<pb:KR2m0009_WYG_047-8b>¶
(胃騎都尉爛/羊頭關内侯)光武中興務從節約并官省職費減億計¶
(後漢建武六年詔曰百姓遭難户口耗少而官吏尚繁/於是司𨽻州牧條奏并省四百餘縣吏職減損十置其)¶
(一/)廢丞相與御史大夫而以三司綜理衆務洎於叔世¶
事歸臺閣論道之官備員而已魏與呉蜀多依漢制晉¶
氏繼及大扺畧同(山公啓事曰晉制諸坐公事者皆三/年乃得叙用其中多有好人今逍遙)¶
(無事臣以為畧依左遷法隨資裁減之亦足懲戒而官/不失其用詔善之又傅元奏曰諸官有病滿百日不差)¶
(宜令去職優其禮/秩既差而復用)泰元六年改制減費損吏士職員凡¶
七百人(時議省州郡縣半吏以赴農功荀朂議以為省/吏不如省官省官不如省事省事不如清心昔)¶
<pb:KR2m0009_WYG_047-9a>¶
(蕭曹相漢載其清靜此清心也漢文垂拱幾致刑措此/省事也光武并合吏員縣官國邑纔置十一此省官也)¶
(魏太和中遣王人四出減天下吏員正始中亦并合郡/縣此省吏也今必欲求之於本則宜以省事為先設官)¶
(分職委事責成量能授任思不出位若欲省官竊謂九/寺可并於尚書蘭臺宜省付三府至東晉桓温又表曰)¶
(愚謂門下三省祕書著作通可减半古以九卿綜事不/專尚書今事歸内臺則九卿為虛設皆宜省并若郊廟)¶
(籍田之屬臨時/權兼事訖省矣)爰及宋齊亦無改作(宋時制新長吏以/父母疾去官禁錮)¶
(三年山隂令沈叔在父疾去職御史中丞鄭鮮之上議/曰所以為其制者涖官不久則奔競互生故杜其欲速)¶
(之情以申考績之實耳今父母之疾而加以罪名損義/疾理莫此為大詔從之於是自二品以上父母及為祖)¶
(父母後者墳墓崩毁及疾/病放屬輙去並不禁錮)官司有三臺五省之號(三臺/蓋兩)¶
<pb:KR2m0009_WYG_047-9b>¶
(漢舊名五省謂尚書中/書門下祕書集書省也)郡縣有三歲為滿之期(宋州郡/縣居職)¶
(以三周/為小滿)梁武受終多遵齊舊然而定諸卿之位分配四¶
時(說在列/卿中)置戎秩之官百有餘號(武帝時置百二十五/號將軍為二十四班)¶
陳遵梁制不失舊物(陳依梁制年未滿三十者不得入/仕唯經學生䇿試得第諸州迎主)¶
(簿西曹左奏及經為挽郎得仕必有奇才異行殊勲别/降恩㫖敘用者不在常例其官唯論清濁從濁得微清)¶
(即勝/於遷)後魏昭成之即王位初置官司分掌衆職(以燕鳳/為右長)¶
(史許議為/郎中令)然而其制草創名稱乖疎皇始元年道武平¶
并州始建臺省置百官封公侯將軍刺史太守尚書郎¶
<pb:KR2m0009_WYG_047-10a>¶
等官悉用文人天興中太史言天文錯亂當改王易政¶
故官號數革(初道武制官皆擬遠古雲鳥之義諸曹走/使謂之鳬鴨取飛之迅疾也以伺察候宫)¶
(禁謂之白鷺取其延/頸遠視他皆𩔖此)至孝文太和中王肅來奔為制官¶
品百司位號皆准南朝改次職令以為永制(凡守令以/六年為滿)¶
(後經六/年乃敘)又作考格以之黜陟又宣武帝行考陟之法任¶
事上中者三年升一階散官上第者四載登一級孝明¶
以後授受多濫(自明帝孝昌以後天下多難刺史太守/皆為當部督雖無兵事並立佐僚所在)¶
(頗為煩擾及東魏靜帝時齊神武作相高隆之表請自/非實在邊要見有兵馬者悉皆斷之又時諸朝貴多假)¶
<pb:KR2m0009_WYG_047-10b>¶
(常侍以取貂蟬之餙隆之自表解侍中并陳諸假侍服/者請亦罷之又自軍國多事冒竊官者不可勝數隆之)¶
(奏請撿括得五萬餘人而/羣小喧囂隆之懼而止)北齊創業亦遵後魏臺省位¶
號多𩔖江東(以門下省掌獻納諫正中書省管司王言/祕書省典司經籍集書省掌從容諷議中)¶
(常侍省掌出入門閤/御史臺察糾彈劾)後主臨御爵祿犬馬(御馬及犬乃/有儀同郡公)¶
(之號籍以旃罽食物十餘種其宫婢閹人商人胡人雜/户歌舞人見鬼人濫富貴者萬數至末年太宰三師大)¶
(司馬大將軍三公等官並增/員而授或二或三不可稱數)後周之初據關中猶依魏¶
制及平江陵之後别立憲章酌周禮之文建六官之職¶
其他官亦兼用秦漢(他官謂將軍都督/刺史太守之𩔖)隋文帝踐極百¶
<pb:KR2m0009_WYG_047-11a>¶
度伊始復廢周官還依漢魏其於庶僚頗有損益凡官¶
以四考而代(又制凡官以理/去職聽並執笏)至煬帝初存稽古多復舊¶
章(百官不得計考增級如有徳/行功能灼然顯著者擢之)大業三年始行新令有¶
三臺五省五監十二衞十六府(殿内尚書門下内史祕/書五省也謁者司𨽻御)¶
(史三臺也少府長秋國子將作都水五監也左右翊左/右驍左右武左右屯左右禦左右候十二衞也左右備)¶
(身左右監門等凡十六府也或是舊名或是新置諸/省及左右衞武候領軍監門府為内官自餘為外官)於¶
時天下繁富四方無虞衣冠文物為盛矣既而漸為不¶
道百度方亂號令日改官名月易圖籍散逸不能詳備¶
<pb:KR2m0009_WYG_047-11b>¶
唐職員多因隋制雖小有變革而大較不異(高祖制文/官遭父母)¶
(喪者聼/去職)貞觀六年大省内官凡文武定員六百四十有¶
二而已(顯慶元年初制拜三師三公親王尚書令雍州/牧開府儀同三司驃騎大將軍左右僕射並臨)¶
(軒册授太子三少侍中中書令諸曹尚書諸衞大將軍/特進鎭軍輔國大將軍光禄大夫太子詹事太常卿都)¶
(督及上州刺史在京者朝堂受冊又制文武官/五品以上老及病不因罪解者並聽同致仕例)龍朔二¶
年又改京司及百官之名(改尚書省為中臺門下省為/東臺中書省為西臺其餘官)¶
(司悉/改之)咸亨元年復舊至於武太后再易庶官或從宜創¶
號(改尚書省為文昌臺門下省為鸞臺中書省為鳯閣/御史臺為肅政臺及諸寺衞等名又置控鶴府宫員)¶
<pb:KR2m0009_WYG_047-12a>¶
或參用古典(改六尚書為天/地四時之官)天授二年凡舉人無賢不¶
肖咸加擢拜大置試官以處之試官蓋起於此也(試者/未為)¶
(正命凡正官皆稱行守其階高而官卑者稱行階卑而/官高者稱守官階同者並無行守字太后務收物情其)¶
(年二月十道使舉人并州石艾縣令王山耀等六十一/人並授拾遺補闕懷州錄事參軍崔獻可等二十四人)¶
(並授侍御史并州錄事參軍徐昕等二十四人並授著/作郎魏州内黄縣尉崔宣道等二十二人並授衞佐校)¶
(書御史等故當時諺曰補闕連車載拾遺平斗/量杷推侍御史椀脫校書郎試官自此始也)於時擢¶
人非次刑網方密雖驟歴榮貴而敗輪繼軌(神功元年/制曰自今)¶
(本色出身解天文者進轉官不得過太史令音樂者不/得過太樂鼓吹署令醫術者不得過尚藥奉御隂陽卜)¶
<pb:KR2m0009_WYG_047-12b>¶
(筮者不得過太卜令解造食者不得過司膳寺諸署令/又制其有從勲官品子流外國官參佐視品等出身者)¶
(自今不得任京清顯要等官若累階應至三品者不得/進階每一階酬勲兩轉如先有上柱國者聽廻授朞以)¶
(上親必有異行奇材别/立殊效者不拘此例)神龍初官復舊號(凡武太后/所改之官)二¶
年三月又置員外官二千餘人(國初舊有員外官至此/大增加兼超授諸閹官)¶
(為員外官者亦千餘人中書令李嶠初自地官尚書貶/通州刺史至是召拜吏部侍郎嶠志欲曲行私惠求名)¶
(悅衆冀得重居相位乃奏請六置員外官多引用勢家/親識至是嶠又自覺銓衡失序官員倍多府庫由是減)¶
(耗/)於是遂有員外(員外官其初但云員外至永徽六年/以蔣孝璋為尚藥奉御員外特置仍)¶
(同正員自是員外官復有同正員者其加同正員者唯/不給職田耳其祿俸賜與正官同單言員外者則祿俸)¶
<pb:KR2m0009_WYG_047-13a>¶
(減正官/之半)檢校試攝判知之官(攝者言勅攝非州府版署/之命檢校者云檢校某官)¶
(判官者云判某官事知者云知/某官事皆是詔除而非正命)逮乎景龍官紀大紊復¶
有斜封無坐處之誦興焉(景龍中有太平安樂長寧宜/城等諸公主及上官氏與其)¶
(母沛國夫人鄭氏上官柴氏賀婁氏女巫隴西夫人趙/氏皆樹用親識亦多猥濫或出身臧獲或由於屠販多)¶
(因賂貨累居榮秩咸能别於側門降墨勅斜封以授焉/故時人號為斜封官時既政出多門遷除甚衆自宰相)¶
(至於内外員外官及左右臺御史多者則數踰十倍皆/無㕔事可以處之故時人謂之三無坐處謂宰相御史)¶
(及員外/官也)先天以來始懲其弊(元宗御極宰相姚元崇宋/璟兼吏部尚書大革姦濫)¶
(十去其九時有殿中侍御史崔涖太子中允薛昭諷帝/曰先朝所授斜封官恩命已布而姚元崇宋璟等沮先)¶
<pb:KR2m0009_WYG_047-13b>¶
(帝之明歸怨陛下道路謗讟天下稱寃奈何與萬人為/仇敵恐有非常之變上以為然乃下詔曰諸縁斜封别)¶
(勅授官先令停任官並量材敘用監察御史柳澤又上/疏極言不可其斜封官得免罪戾已沐恩私旬月之内)¶
(頻煩降㫖前勅令至冬處分後勅又令替/人却停將何以止姦邪將何以懲風俗)至開元二十¶
五年刋定職次著為格令(此格皆武徳貞觀之舊制永/徽初已詳定之至開元二十)¶
(五年再刪定焉至二十八年又省文武六/品以下官三百餘員及諸流外番官等)蓋尚書省以¶
統會衆務舉持繩目門下省以侍從獻替規駮非宜中¶
書省以獻納制册敷揚宣勞祕書省以監錄圖書殿中¶
省以供修膳服内侍省以承㫖奉引(尚書門下中書祕/書殿中内侍凡六)¶
<pb:KR2m0009_WYG_047-14a>¶
(省/)御史臺以肅清僚庶九寺(太常光禄衞尉宗正太僕/大理鴻臚司農大府為九)¶
(寺/)五監(少府將作國子軍/器都水為五監)以分理羣司六軍(左右羽林/左右龍武)¶
(左右神武/為六軍)十六衞(左右衞左右驍衞左右武左右威左/右領軍左右金吾左右監門左右千)¶
(牛為十/六衞)以嚴其禁禦一詹事府二春坊(有左右春坊又/有内坊掌閤内)¶
(諸/事)三寺(家令寺率更/寺太僕寺)十率(左右衞左右司禦左右清道/左右監門左右内侍凡十率)¶
(府/)俾乂儲宫牧守督䕶分臨畿服(京府置牧餘府州/置都督都䕶太守)設¶
官以經之置使以緯之(按察採訪等使以理州縣節度/團練等使以督府軍事租庸轉)¶
(運鹽鐵青苖營田等使以毓財貨其餘細務因事置使/者不可悉數其轉運以下諸使無適所治廢置不常故)¶
<pb:KR2m0009_WYG_047-14b>¶
(不别列/於篇)自六品以下率由選曹居官者以五歲為限於¶
是百司具舉庶績咸理亦一代之制焉(一歲為一考四/考有替則為滿)¶
(若無替則五考而罷六品以下吏部注擬謂之㫖授五/品以上則皆勅除自至徳之後天下多難甄才錄效制)¶
(勅特拜繁於吏部於是兼試員外郎倍多正員至廣徳/以來乃立制限州縣員外兼試等官各有定額並云額)¶
(内溢於限者不得視職其有身𢃄京官冗職資名清美/兼州縣職者云占闕焉即如正員之例官以三考而代)¶
(無替四考而罷由/是官有常序焉)¶
　唐自太宗時已有員外置其後又有特置同正員至¶
　於檢校兼守判知之𩔖皆非本制又有置使之名或¶
<pb:KR2m0009_WYG_047-15a>¶
　因事而置事已則罷或遂置而不廢其名𩔖繁多莫¶
　能徧舉肅代以後盗賊兵興府庫無蓄積朝廷專以¶
　官爵賞功諸將出征皆給空名告身自開府特進列¶
　卿大將軍下至中郎將聽臨事注名其後又聽以信¶
　牒授人官爵有至異姓王者諸軍但以職任相統攝¶
　不復計官資高下及清渠之敗復以官爵授散卒由¶
　是官爵輕而貨重大將軍告身一通纔易一醉凡應¶
　募入軍者一切衣金紫至有朝士僮僕衣金紫稱大¶
<pb:KR2m0009_WYG_047-15b>¶
　官而執賤役者名器之濫至是而極(張廵在雍邱纔/領一縣千兵而)¶
　(大將六人官皆開府特進徳宗避難於奉天渾瑊之/童奴曰黄岑力戰即封渤海郡王至於僖昭之世遂)¶
　(有促船郭使君看馬李僕射之號徳宗幸梁州在道/民有獻瓜菓者上欲試以散官陸贄言軍興以來財)¶
　(賦不足以供賜而職官之賞興焉方今之病在於爵/輕設法貴之猶恐不重若又自棄何以勸人夫誘人)¶
　(之方惟名與利名近虛而於教為重利近實而於徳/為輕專實利而不濟之以虛則耗匱而物力不給專)¶
　(虛名而不副之以實則誕慢而人情不趨夫突銛鋒/排患難者則以是賞之竭筋力展勤効者又以是酬)¶
　(之若獻瓜菓者受試官則彼人將曰吾以忘軀命獲/官而彼以獻瓜菓得官是乃國家以吾之軀命同之)¶
　(瓜菓/矣)¶
<pb:KR2m0009_WYG_047-16a>¶
宋朝設官之制名號品秩一切襲用唐舊然三師三公¶
不常置宰相不專用三省長官中書門下並列於外又¶
别置中書於禁中是謂政事堂與樞密院對掌大政天¶
下財賦内庭諸中外筦庫悉𨽻三司中書省但掌冊文¶
覆奏考帳門下省主乗輿八寳朝會位版流外較考諸¶
司附奏挾名而已臺省寺監官無定員無專職悉皆出¶
入分莅庶務故三省六曹二十四司互以他官典領雖¶
有正官非别勅不治本司事事之所寄十亡二三故中¶
<pb:KR2m0009_WYG_047-16b>¶
書令侍中尚書令不與朝政侍郎給事不領省職左右¶
諫議無言責而起居郎起居舍人不執記事之筆中書¶
常闕舍人門下罕除常侍補闕拾遺改為司諫正言而¶
非特㫖供職亦不任諫諍至於僕射尚書丞郎郎中員¶
外居其官不知其職者十常七八祕書殿中二省名存¶
實廢惟内侍所掌猶髣髴故事九寺五監尤為空官六¶
統軍十六衞每遇大禮朝會但遣官攝事以備儀範天¶
聖中始以環衞官補宗室子東宫官不常置公主無邑¶
<pb:KR2m0009_WYG_047-17a>¶
司節度使不食本鎭租賦藩府除授雖帯都督之名而¶
實不行都督之事京府以及四方大鎭皆有牧尹而𩔖¶
非親王不除諸路無觀察採訪而觀察防禦團練刺史¶
特以為右列叙遷之寵雖有正任遙領大率不親本州¶
之務諸司使副有東班西班又有横班横班之有職事¶
者獨閤門客省四方館畧有典掌其他悉無所領此其¶
大槩也至於官人授受之别則有官有職有差遣官以¶
寓禄秩叙位著職以待文學之選而差遣以治内外之¶
<pb:KR2m0009_WYG_047-17b>¶
事其次又有階有勲有爵故士人以登臺閣陞禁從為¶
顯宦而不以官之遲速為榮滯以差遣要劇為貴途而¶
不以階勲爵邑有無為輕重時人為之語曰寧登瀛不¶
為卿寧抱槧不為監虛名之不足砥礪天下也如此自¶
眞宗仁宗以來議者多以正名為請咸平中楊億首言¶
文昌會府有名無實宜復其舊既而言者相繼乞復二¶
十四司之制至和中呉育亦言尚書省天下之大有司¶
而廢為閒所當漸復之然朝論異同未遑釐正神宗即¶
<pb:KR2m0009_WYG_047-18a>¶
位慨然欲更其制熙寕末始命館閣校唐六典元豐三¶
年以摹本賜羣臣乃置局中書命翰林學士張璪等詳¶
定八月下詔肇新官制凡省臺寺監領空名者一切罷¶
去而易之以階九月詳定所上言寄祿會明堂禮成近¶
臣遷秩即用新制而省臺寺監之官各還所職矣五年¶
省臺寺監法成六年尚書新省成帝親臨幸召六曹長¶
貳以下詢之職事因戒敕焉初新階尚少而轉行者易¶
以混雜及元祐初於朝議大夫六階以上始分左右既¶
<pb:KR2m0009_WYG_047-18b>¶
又以流品無别乃詔寄禄官悉分左右詞人為左餘人¶
為右紹聖中罷之崇寧初以議者有請自承直至將仕¶
郎凡換選人七階大觀初又增宣奉至奉直大夫四階¶
政和末自從政至迪功郎又改選人三階於是文階始¶
備而武階亦詔易以新名正使為大夫副使為郎而横¶
班十二階使副亦然故有郎官大夫之首者繼又以新¶
名未具增置宣正履正大夫郎凡十階通為横班而文¶
武官制益加詳矣大抵自元祐以後漸更元豐之制二¶
<pb:KR2m0009_WYG_047-19a>¶
府不分班奏事樞密加置簽書徽省則既罷復建户部¶
則不領右曹專典常平而總於其長起居郎舍人則通¶
記起居而不分言動館職則增置校勘黄本凡此皆與¶
元豐稍異也其後蔡京當國率意自用然動以繼志為¶
言首更開封守臣為尹牧由是府分六曹縣分六案又¶
内侍省職悉倣機庭之號已而修六尚局建三衙郎又¶
更兩省之長為左輔右弼易端揆之稱為太宰少宰是¶
時員既濫冗名且紊雜故官有視秩甚者走馬承受陞¶
<pb:KR2m0009_WYG_047-19b>¶
擁使華黄冠道流亦預朝品元豐之制至此大壞及宣¶
和末王黼用事方且追咎元祐紛更乃請設局以修官¶
制格目為名書未成而邊事起矣¶
　　官數¶
唐六十員虞六十員(尚書云建官惟百鄭𤣥云虞官六/十唐官未聞堯舜同道或皆六十)¶
(并屬官而言/則皆有百)夏百二十員(尚書云夏商官倍則/二百鄭𤣥曰百二十)殷二百¶
四十員(明堂位二百鄭/𤣥曰二百四十)周六萬三千六百七十五員(内/二)¶
(千六百四十三人外諸侯國官六萬一/千三十二人按禮記王制計之商制同)¶
<pb:KR2m0009_WYG_047-20a>¶
　　右杜氏通典所載唐虞夏商之官員數往往以傳¶
　　聞異辭故於注兩存之至周之官數則以為出於¶
　　禮記王制今考之其所謂外諸侯官六萬一千三¶
　　十二人者以王制云殷時天下諸侯國千七百七¶
　　十三内大國二百四十九次國五百一小國一千¶
　　二十三大國次國則皆三卿五下大夫二十七上¶
　　士唯小國二卿其大夫與士如大國次國之數大¶
　　凡列國卿大夫士有六萬一千三十二人其數是¶
<pb:KR2m0009_WYG_047-20b>¶
　　矣獨所謂内官二千六百四十三人者未知何據¶
　　謹按周家之官數莫詳於周禮今以周禮太宰以¶
　　下及其屬稽其員數之可考者除冬官一篇已亡¶
　　無所稽據外而五官所掌其有命官而難考員數¶
　　者如山虞每大山中士二人中山下士六人小山¶
　　二人川衡每大川下士十二人之𩔖是也又有元¶
　　無命官者如酒人漿人之為奄女御女祝之為女¶
　　方相氏之為狂夫蠻𨽻罪𨽻之為徒𨽻是也若此¶
<pb:KR2m0009_WYG_047-21a>¶
　　之外則其數未嘗不昭然可考大槩為公者三人¶
　　為卿者二十四人(六官六六六卿六/  世婦  宫十二)中大夫共六¶
　　十八人下大夫共二百九十三人上士共一千一¶
　　百三十三人中士共四千五百三十六人下士共¶
　　一萬九千二百零九人自公而至下士總計二萬¶
　　五千二百六十六人此則周禮所載内官可考之¶
　　數也與前數殊不脗合今姑具載其目於后以俟¶
　　考訂之精詳者共評之¶
<pb:KR2m0009_WYG_047-21b>¶
周禮命官員數¶
　公¶
　　鄉老每二鄉公一人(鄭注王置六鄉/則公有三人)¶
　卿¶
　　太宰一(天/官)大司徒一(地/官)鄉大夫每鄉卿一人(注六/鄉則)¶
　　(卿六人各主一鄉之事然總屬/司徒非六官兼鄉大夫也地官)大宗伯一(春/官)世婦¶
　　每宫卿二人(注王后六宫則十二人/疏謂此為奄卿春官)大司馬一(夏/官)¶
　　大司寇一(秋/官)司空一(冬官已亡不能知其官數員/數然司空之為卿一人不言)¶
<pb:KR2m0009_WYG_047-22a>¶
　　(可知/也)¶
　　右卿共二十四人¶
　中大夫¶
　　小宰二　司會二(右天官/共四人)小司徒二　師氏一¶
　　州長每州一凡三十州計三十人　遂大夫每遂¶
　　一人六遂計六人　遂人二(右地官共/四十一人)小宗伯二¶
　　　大司樂二　内史一(右春官/共五人)小司馬二　戎右¶
　　二　大馭二　戎僕二　校人二　職方氏四(右/夏)¶
<pb:KR2m0009_WYG_047-22b>¶
　　(官共十/四人)小司寇二　大行人二(右秋官/共四人)¶
　　右中大夫共六十八人¶
　下大夫¶
　　宰夫四　太府二　司會四　内宰二(右天官共/十二人)¶
　　鄉師四　黨正每黨一人凡一百五十黨計一百¶
　　五十人　保氏一　司市二　司門二　遂師四¶
　　　縣正每縣一人凡三十縣計三十人　廪人二¶
　　(右地官共一/百九十五人)肆師四　世婦每宫四人六宫當二¶
<pb:KR2m0009_WYG_047-23a>¶
　　十四人　冢人二　墓大夫二　樂師四　太師¶
　　二　大卜二　太祝二　太史二　巾車二(右春/官共)¶
　　(四十/八人)軍司馬四　射人二　司士二　諸子二¶
　　虎賁氏二　太僕二　司甲二　司弓矢二　齊¶
　　右二　齊僕二　職方氏八(右夏官共/三十人)士師四¶
　　小行人四(右秋官/共八人)¶
　　右下大夫共二百九十三人¶
　上士¶
<pb:KR2m0009_WYG_047-23b>¶
　　宰夫八　宫正二　膳夫二　醫師二　太府四¶
　　　玉府二　司㑹八　司書二　職内二　職歳¶
　　四　職幣二　内宰四　内小臣奄上士四(鄭注/奄稱)¶
　　(士者異其賢愚按此必奄官之受爵命如後來内/侍省官之𩔖如酒人等只稱奄幾人則泛泛趨走)¶
　　(之奄與府史等也右/天官共計四十六人)鄉師八　族師每族一凡七¶
　　百五十族計七百五十人　載師二　縣師二¶
　　師氏二　司市四　泉府四　司門四　司關二¶
　　　掌節二　遂師八　鄙師每鄙一人凡一百五¶
<pb:KR2m0009_WYG_047-24a>¶
　　十鄙計一百五十人　土均二　稻人二　廪人¶
　　四　舍人二(右地官共九/百四十八人)肆師八　天府一　職¶
　　䘮二　樂師八　小師四　卜師四　大祝四¶
　　䘮祝二　太史四　内史四　外史四　巾車四¶
　　　都宗人二　家宗人二(右春官共/五十三人)輿司馬八¶
　　司勲二　掌固二　候人六　射人四　司右二¶
　　　小臣四　繕人二　戎右二　道右二　道僕¶
　　十二　田僕十二　校人四　土方氏五(右夏官/共六十)¶
<pb:KR2m0009_WYG_047-24b>¶
　　(七/人)鄉士八　職金二　司儀八　掌客二(右秋官/共二十)¶
　　(人/)¶
　　右上士共一千一百三十三人¶
　中士¶
　　宰夫十六　宫正四　宫伯二　膳夫四　庖人¶
　　四　内饔四　外饔四　獸人四　獻人二　食¶
　　醫二　疾醫八　酒正四　宫人四　玉府四¶
　　内府二　外府二　司會十六　司書四　職内¶
<pb:KR2m0009_WYG_047-25a>¶
　　四　職歲八　職幣四　司䘮二　内宰八　典¶
　　婦功二(右天官共一/百十八人)鄉師十六　閭胥每閭一凡¶
　　三千閭計三千人　封人四　鼓人六　牛人二¶
　　　載師四　閭師二　縣師四　遣人二　均人¶
　　二　保氏二　司諫二　司救二　司市八　質¶
　　人二　㕓人二　泉府八　司門八　司關四¶
　　掌節四　遂師十六　酇長每酇一人凡七百五¶
　　十酇計七百五十人　旅師四　委人二　土均¶
<pb:KR2m0009_WYG_047-25b>¶
　　四　稻人四　土訓二　誦訓二　迹人四　丱¶
　　人二　囿人四　廪人八　舍人四　倉人四¶
　　司祿四(右地官共三千/八百九十八人)肆師十六　天府二　典¶
　　瑞二　典命二　司服二　典祀二　世婦每宫¶
　　八人六宫四十八人　冢人四　墓大夫八　職¶
　　䘮四　大胥四　典同二　磬師四　鐘師四¶
　　笙師二　鎛師二　籥師四　籥章二　卜人八¶
　　　龜人二　簭人二　占夢二　眡祲二　小祝¶
<pb:KR2m0009_WYG_047-26a>¶
　　八　䘮祝四　司巫二　巫師二　小史八　馮¶
　　相氏二　保章氏二　内史八　外史八　御史¶
　　八　巾車八　典路二　車僕二　司常二　都¶
　　宗人四　家宗人四(右春官共/二百四人)行司馬十六　馬¶
　　質二　司險二　掌疆八　司士六　諸子四¶
　　虎賁氏十二　旅賁氏二　祭僕六　司甲八¶
　　司兵四　司弓矢八　槀人四　馭夫二十　職¶
　　方氏十六　懷方氏八　合方氏八　訓方氏四¶
<pb:KR2m0009_WYG_047-26b>¶
　　　形方氏四　山師二　川師二　□師四　匡¶
　　人四　撢人四(右夏官共一/百五十八人)鄉士十六　遂士十¶
　　二　縣士三十二　方士十六　訝士八　朝士¶
　　六　司民六　司刑二　司圜六　司𨽻二　布¶
　　憲二　司儀十六　環人四　掌訝八　掌交八¶
　　　掌察四方八　都則一　都士二　家士二(右/秋)¶
　　(官共一百/五十七人)¶
　　右中士共四千五百三十六人¶
<pb:KR2m0009_WYG_047-27a>¶
　下士¶
　　太宰旅三十二　宫正八　宫伯四　膳夫八¶
　　庖人八　内饔八　外饔八　亨人四　甸師二¶
　　　獸人八　獻人四　鱉人四　腊人四　醫師¶
　　四　瘍醫八　獸醫四　酒正八　凌人二　宫¶
　　人八　掌舍四　幕人一　掌次四　太府八¶
　　司□四　掌皮四　典婦功四　典絲二　典枲¶
　　二　染人二　追師二　屨人二　夏采四(右天/官一)¶
<pb:KR2m0009_WYG_047-27b>¶
　　(百七十/九人)司徒旅三十二　比長每比一人凡一萬¶
　　五千比計一萬五千人　封人八　舞師二　牧¶
　　人六　牛人四　充人二　遺人四　均人四¶
　　調人二　媒氏二　司市十六　質人四　㕓人¶
　　四　泉府十六　司門十六又每門二人王城十¶
　　二門計二十四人　遂師旅三十二　里宰每里¶
　　一人凡三千里計三千人　旅師八　稍人四¶
　　委人四　土均八　草人四　稻人八　土訓四¶
<pb:KR2m0009_WYG_047-28a>¶
　　　誦訓四　迹人八　丱人四　角人二　羽人¶
　　二　掌葛二　掌染草二　掌炭二　掌茶二¶
　　掌蜃二　囿人八　廪人十六　倉人八　司祿¶
　　八　司稼八(右地官共一萬八/千二百九十六人)宗伯旅三十二¶
　　鬱人二　鬯人二　鷄人一　司尊彛二　司几¶
　　筵二　典祀四　職䘮八　樂師十六　小胥八¶
　　　磬師八　鐘師八　笙師四　鎛師四　韎師¶
　　二　旄人四　籥章四　鞮鞻氏四　典庸器四¶
<pb:KR2m0009_WYG_047-28b>¶
　　　司干二　卜人十六　菙氏二　占人八　小¶
　　祝十六　䘮祝八　甸祝二　詛祝二　小史十¶
　　六　馮相氏四　保章氏四　内史十六　御史¶
　　十六　巾車十六　典路四　車僕四　司常四¶
　　(右春官共二/百七十五人)司馬旅三十二　司勲四　量人二¶
　　　小子二　羊人二　司爟二　掌固八　司險¶
　　四　候人十二　環人六　挈壺氏六　射人八¶
　　　服不氏一　射鳥氏一　羅氏一　掌畜二¶
<pb:KR2m0009_WYG_047-29a>¶
　　司士十二　司右四　旅賁氏十六　節服氏八¶
　　　御僕十二　隷僕二　弁師二　司戈盾二¶
　　繕人四　馭夫四十　校人十六　趣馬一　巫¶
　　馬二　牧師四　廋人二　土方氏十　山師四¶
　　　川師四　邍師八(右夏官共二/百四十六人)司寇旅三十二¶
　　　司刺二　司約二　司盟二　職金四　司厲¶
　　二　犬人二　司圜十二　掌囚十二　掌戮二¶
　　　司隷十二　布憲四　禁殺戮二　禁暴氏二¶
<pb:KR2m0009_WYG_047-29b>¶
　　　野廬氏六　蜡氏四　雍氏二　萍氏二　司¶
　　寤氏二　司烜氏六　條狼氏六　修閭氏二¶
　　㝠氏二　庶氏一　穴氏一　翨氏二　柞氏八¶
　　　薙氏二　硩蔟氏一　剪氏一　赤叐氏一¶
　　蟈氏一　壺&KR0240;氏一　庭氏一　銜枚氏二　伊¶
　　耆氏一　行夫三十二　掌客四　掌貨賄十六¶
　　　都則二　都士四　家士四(右秋官二百/一十三人)¶
　　右下士共一萬九千二百零九人¶
<pb:KR2m0009_WYG_047-30a>¶
　有命官難考員數¶
　　山虞每大山中士二人下士八人中山下士六人¶
　　小山下士二人(族黨州縣鄉酇鄙遂皆有定數可/以推官數之多少如云每遂中大)¶
　　(夫一人則六遂可知為六人族師每族上士一人/則七百五十族可知為七百五十人之𩔖若山澤)¶
　　(之名數則注家不言其/有幾所以難考官數)林衡每大林麓下士十二¶
　　人中林麓如中山之虞小林麓如小山之虞　川¶
　　衡每大川下士十二人中川下士四人小川下士¶
　　二人　澤虞每大澤大藪中士四人下士八人中¶
<pb:KR2m0009_WYG_047-30b>¶
　　澤中藪如中川小澤小藪如小川　塲人每塲下¶
　　士二人　司關每關下士二人　内宗凡内女之¶
　　有爵者　外宗凡外女之有爵者　都司馬每都¶
　　上士二人中士四人下士八人　象胥每翟上士¶
　　一人中士二人下士八人　朝大夫每國上士二¶
　　人下士四人¶
　無命官¶
　　酒人(奄鄭注為宦人賈注謂不/稱士則稱奄亦府史之屬)漿人(奄/)籩人(奄/)&KR0701;¶
<pb:KR2m0009_WYG_047-31a>¶
　　人(奄/)醯人(奄/)盬人(奄/)羃人(奄/)閽人　寺人　内豎¶
　　　九嬪　女御　女祝　女史　内司服(奄/)縫人¶
　　(奄/)胥師　賈師　司虣　司稽　肆長　鄰長¶
　　舂人(奄/)饎人(奄/)槀人(奄/)守祧(奄/)瞽矇(奄/)眡瞭　凡¶
　　以神仕者　方相氏　圉師　罪隷　蠻隷　閩¶
　　隷　夷隷　貉隷¶
漢自丞相至佐史凡十三萬二百八十五員(哀帝時數/兼諸府州)¶
(郡胥/吏)後漢七千五百六十七員晉六千八百三十六員¶
<pb:KR2m0009_WYG_047-31b>¶
宋六千一百七十二員齊二千一百三員後魏七千七¶
百六十四員北齊二千三百二十二員(並内/官)後周二千¶
九百八十九員(並内/官)隋一萬二千五百七十六員(内官/二千)¶
(五百八十一外郡縣/官九千九百九十五)唐一萬八千八百五員(内官二千/六百二十)¶
(外郡縣官一萬六/千一百八十五)¶
宋内外官員數¶
　元豐間南豐曽鞏議經費言景徳官一萬餘員皇祐¶
　二萬餘員治平并幕職州縣官三千三百餘員總二¶
<pb:KR2m0009_WYG_047-32a>¶
　萬四千員¶
　　朝野雜記祖宗時内外文武官通一萬三千餘員¶
　　天聖中兩制兩省不及三十員京朝官不及二千¶
　　員三班使臣不及四千員慶歴中兩制兩省至五¶
　　十員京朝官二千七百餘員流外銓選人僅萬計¶
　　乾道中京朝官已三四千員選人亦七八千員紹¶
　　熙二年京朝官四千一百五十九員合四選凡三¶
　　萬三千一十六員慶元二年京朝官如紹興之數¶
<pb:KR2m0009_WYG_047-32b>¶
　　選人増至一萬三千六百八十員大使臣六千五¶
　　百二十五員小使臣一萬八千七十員通四選凡¶
　　四萬二千有竒蓋五年之間所増僅九千餘員可¶
　　謂官冗矣嘉泰元年春左選京官以上三千一百¶
　　三十三員選人萬五千二百四員大使臣以上六¶
　　千八百五十四員校尉以上萬二千六百十六員¶
　　通四選共三萬七千八百餘員是五年間所損僅¶
　　二千餘員未知何故¶
<pb:KR2m0009_WYG_047-33a>¶
　¶
　¶
　¶
　¶
　¶
　¶
　¶
　¶
<pb:KR2m0009_WYG_047-33b>¶
　¶
　¶
　¶
　¶
　¶
　¶
　¶
　文獻通考卷四十七¶
