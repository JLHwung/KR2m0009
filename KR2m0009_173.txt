# -*- mode: mandoku-view; -*-
#+TITLE: 文獻通考
#+DATE: 2015-08-24 22:49:36.416030
#+PROPERTY: ID KR2m0009
#+PROPERTY: BASEEDITION WYG    
#+PROPERTY: JUAN 卷一百七十三 
<pb:KR2m0009_WYG_173-1a>¶
欽定四庫全書¶
　文獻通考卷一百七十三¶
　　鄱　　陽　馬　端　臨　貴　　與　著¶
　刑考十二¶
　　赦宥¶
梁太祖開平元年即位大赦改元　開平三年正月祀¶
圜丘大赦　十一月告謝圜丘大赦　乾化元年大赦¶
郢王友珪即位大赦¶
<pb:KR2m0009_WYG_173-1b>¶
均王乾化三年祀圜丘大赦¶
唐莊宗同光元年即位大赦　二年祀南郊大赦¶
　　容齋洪氏隨筆曰赦過宥罪自古不廢然行之太¶
　　頻則惠姦長惡引小人於大譴之域其為害固不¶
　　勝言矣唐莊宗同光二年大赦前云罪無輕重常¶
　　赦所不原者咸赦除之而又曰十惡五逆屠牛鑄¶
　　錢故殺人合造毒藥持杖行刼官典犯贓不在此¶
　　限此制正得其中當亂離之朝乃能如此亦可取¶
<pb:KR2m0009_WYG_173-2a>¶
　　也而今時或不然¶
明宗天成元年即位大赦　長興元年祀圜丘大赦¶
閔帝即位大赦¶
潞王清泰元年即位大赦¶
晉髙祖天福元年十一月即位大赦　十二月入洛陽¶
大赦　二年至汴州大赦　三年大赦¶
　左散騎常侍張允進駮赦論曰竊觀自古帝王皆以¶
　水旱則降徳音而宥過開狴牢而放囚冀感天心以¶
<pb:KR2m0009_WYG_173-2b>¶
　救其災者非也假有二人訟一人有罪一人無罪遇¶
　赦則有罪者𦍒免無罪者銜寃銜寃者何疎見赦者¶
　何親寃氣升聞乃所以致災非弭災也小民遇天災¶
　則喜皆勸為惡曰國家好行赦必赦我以救災如此¶
　則赦者教民為惡也且天道福善禍滛若以赦為惡¶
　之人而變災為福是則天助惡民也或曰天降之災¶
　警誡人主豈以濫捨有罪而能救其災乎上嘉納之¶
　中書舍人李詳上疏以為十年以來赦令屢降諸道¶
<pb:KR2m0009_WYG_173-3a>¶
　職掌皆許推恩而藩方薦論動踰數百乃至藏典書¶
　吏優伶奴僕初命則至銀青階被服皆紫袍象笏名¶
　器僭濫貴賤不分請自今諸道主兵將校之外節度¶
　州聼奏朱記大將軍以上十人他州止聼都押牙都¶
　虞候孔目官自餘但委本道遷職名而已¶
　　按赦之為言宥有罪之謂也後来之赦非獨宥罪¶
　　而已又從而推恩焉於是有罪者𦍒免無功者超¶
　　遷刑賞俱失皆由於赦其無益而有害也明矣¶
<pb:KR2m0009_WYG_173-3b>¶
齊王即位大赦　開運元年大赦改元　二年大赦¶
四年契丹主入汴大赦¶
漢髙祖即位大赦　乾佑元年大赦改元¶
隱帝即位大赦　二年大赦¶
周太祖廣順元年即位大赦　顯徳元年祀圜丘大赦¶
世宗即位大赦　二年克鳯州曲赦秦鳯階成境内¶
三年赦淮南諸州繫囚¶
恭帝即位大赦¶
<pb:KR2m0009_WYG_173-4a>¶
　宋朝赦宥之制其非常覃慶則常赦不原者咸除之¶
　其次釋雜犯死罪以下皆謂之大赦或止謂之赦雜¶
　犯死减等而餘罪釋之流以下减等杖笞釋之皆謂¶
　之徳音亦有釋雜犯罪至死者其恩霈之及有止於¶
　京城兩京兩路一路數州一州之地者則謂之曲赦¶
太祖皇帝建隆元年受周禪大赦改元　二年以皇太¶
后疾赦　乾徳元年四月平荆湖赦其地　十一月郊¶
大赦¶
<pb:KR2m0009_WYG_173-4b>¶
　詔兩京諸道自後犯竊盗不得預郊祀之赦所在長¶
　吏當告諭下民毋令冒法是後將祀郊丘必申此詔¶
三年平蜀赦其地　開寳元年郊大赦　四年二月平¶
廣南赦其地　十一月郊大赦　八年平江南赦其地¶
　九年郊大赦¶
太宗即位大赦改元　太平興國三年郊大赦¶
　詔自元年十二月二十二日以後(即登/極赦)京朝幕府州¶
　縣官犯入已贓除名配諸州者縱逢恩赦不在放還¶
<pb:KR2m0009_WYG_173-5a>¶
　之限¶
　帝嘗因郊禮議赦有秦恩者上書願勿赦引諸葛亮¶
　佐劉備數十年不赦事上頗疑之時趙普對曰凡郊¶
　肆眚聖朝彛典其仁如天堯舜之道也若劉備區區¶
　一方臣所不取上善其對赦宥之文遂定¶
四年平河東赦其地　二年五月以旱大赦　十一月¶
郊大赦　雍熙元年郊大赦　端拱元年大赦¶
　少府監言犯贓配役人郭冕等九人皆嘗任京朝官¶
<pb:KR2m0009_WYG_173-5b>¶
　會赦當叙用上曰冕等贓吏不可復齒仕版止令釋¶
　遣之¶
淳化四年郊大赦　五年大赦　至道元年立皇太子¶
大赦　二年郊大赦¶
真宗即位大赦　咸平二年郊大赦¶
　詔如聞小民知有恩赦故為刼盗自今不在原免之¶
　限¶
五年郊大赦　景徳元年大赦　二年正月大赦　十¶
<pb:KR2m0009_WYG_173-6a>¶
一月郊大赦¶
　大理寺言郊禮在近諸州奏按多不精詳冀於覆駮¶
　延留以俟恩宥請自今有侵損贓私事狀明白公然¶
　抗拒當駮退者即具情實定斷以絶僥倖詔可¶
大中祥符元年正月以天書降大赦　十月封禪禮成¶
大赦　四年祀后土睢上大赦　五年聖祖降大赦¶
七年恭謝東郊大赦　八年正月上玉皇聖號大赦¶
閏六月以日食大赦　天禧元年上玉皇聖祖寳冊大¶
<pb:KR2m0009_WYG_173-6b>¶
赦¶
　江南提㸃刑獄范應辰上言伏覩卒亥制書常赦不¶
　原者咸除之謹按呂刑云兩造具備師聼五辭五辭¶
　簡孚正於五刑五刑不簡正於五罰五罰不服正於¶
　五過繇是五刑之疑有赦五罰之疑有赦其来詳矣¶
　臣今所部州軍過悞而被宥者雖多竊害而䝉釋者¶
　亦衆葢以姦凶之輩密斷赦期百計是為萬端斯起¶
　發其夙憾狃於忿心單弱受辜强梁肆暴或舉家隕¶
<pb:KR2m0009_WYG_173-7a>¶
　命罄室虜財或持刃殺人肝腦塗地或縱火焚舍藴¶
　蓄蕩空至有糾輕生之徒為强剽之盗公行戕害以¶
　奪資儲廵警之官上逼下逐設謀緝捕冒險鬬敵科¶
　罰耆伍薄責令尉以兹敗獲合正典刑逢此霈恩亦¶
　蠲其罪悉又配為卒伍咸給衣糧今力耕之人有受¶
　其寒餒者而此輩季賜以服月賦以粟又何異賞人¶
　為盗者邪與夫疑則赦之言殊矣望自今應有知赦¶
　在近而固為罪戾若赦後彰顯情理切害者死罪以¶
<pb:KR2m0009_WYG_173-7b>¶
　下止遞减一等赦前殺人剽財赦後雖不復為若因¶
　事捕獲决𨽻逺惡州軍其殺人放火虜刼財貨已依¶
　赦配本城者如更配逃亡飲博之罪依禁軍例科斷¶
　其重罪該原而情理切害者所在長吏籍其犯由若¶
　再黷憲綱不以罪之大小禁錮奏裁其州縣官吏侮¶
　刑受賂望止原其罪而削其官以申警戒焉上覽之¶
　頗嘉其盡心然以赦數則不可無之實難也¶
二年七月彗見大赦　八月立皇太子大赦　三年八¶
<pb:KR2m0009_WYG_173-8a>¶
月以天書再降大赦　十一月郊赦　四年大赦　五¶
年赦　乾興元年大赦¶
仁宗即位大赦　天聖二年郊大赦　五年郊大赦¶
八年郊大赦　明道元年八月大赦　十一月大赦改¶
元　二年二月躬耕籍田大赦　三月以皇太后不豫¶
大赦　景祐元年以星變大赦　二年郊大赦　寳元¶
元年郊大赦　慶歴元年郊大赦　四年郊大赦　五¶
年大赦　皇祐二年大享明堂大赦　四年郊大赦¶
<pb:KR2m0009_WYG_173-8b>¶
至和二年八月赦京輔¶
　先是正月已降徳音知諫院范鎮言京輔歳一赦而¶
　去歳再赦今歳三赦又在京諸軍嵗再賜緡錢姑息¶
　之政無甚於此夫歳一赦者細民謂之熱恩以其必¶
　在五六月間也姦猾為過指以待免况再赦三赦乎¶
　今備塞之兵五六十萬使聞京師端坐受賜者能不¶
　動心哉請自今罷所請一赦以摧姦猾而使善良得¶
　以立也罷兵士之特賜以均内外而使民得以寛也¶
<pb:KR2m0009_WYG_173-9a>¶
嘉祐元年正月大赦　二年大享明堂大赦　八年上¶
不豫大赦¶
　帝在位久明於人之情偽尤惡人訐隂事一時士大¶
　夫亦習為惇厚而小人乗間密上書疏過失又數按¶
　人赦前事翰林學士張方平言中外官多發人積年¶
　罪狀及奏劾事輙請不以赦原咸快一時之小忿失¶
　天下之大信相沿敝迹寖成險俗棄瑕録善義則不¶
　然自今有類此者請以故違制書坐之其後御史呂¶
<pb:KR2m0009_WYG_173-9b>¶
　誨復以為言詔曰比者中外多上章言人過失暴揚¶
　難騐之罪告案無證之辭或外託公言内縁私忿詆¶
　欺曖昧茍䧟善良又赦令者所以與天下更始而有¶
　司多舉按赦前事殆非信命令重刑罰使人洒心自¶
　新之意也自今有上章告人罪及言赦前事者訊之¶
　至於言事之官宜務大體非關朝政自餘小過細故¶
　勿須察舉¶
英宗即位大赦　治平二年郊大赦　三年大赦¶
<pb:KR2m0009_WYG_173-10a>¶
　仁宗世大赦二十二曲赦五徳音十五録繫囚五十¶
　八英宗世大赦二徳音三録繫囚七其赦常赦所不¶
　原罪唯仁宗英宗即位及明道中太后不豫行之然¶
　明道所行人以為濫既而詔殺人者雖會前赦皆刺¶
　𨽻千里外牢城世或謂三歳一赦於古未有景祐中¶
　言者以為三王歳親祀圜丘未嘗輙赦自唐兵興以¶
　後事天之禮不常行因有大赦以蕩亂獄且有罪者¶
　宥之未必自新被害者抑之未必無怨不能自新將¶
<pb:KR2m0009_WYG_173-10b>¶
　復為惡不能無怨將悔為善一赦而使民悔善長惡¶
　政教之大患也願罷三歳一赦使良民懐惠凶人知¶
　禁或謂未可盡廢即請命有司前郊三日理罪人有¶
　過誤者引而赦之州縣須詔到倣此疏奏朝廷重其¶
　事第詔自今罪人情重者毋得一以赦免然亦未嘗¶
　行¶
神宗即位大赦¶
　詔曰夫赦令國之大恩所以蕩滌瑕穢納於自新之¶
<pb:KR2m0009_WYG_173-11a>¶
　地是以聖王重焉中外臣僚多以赦前事捃摭吏民¶
　興起訟獄茍有詿誤咸不自安甚非持心近厚之誼¶
　使吾號令不信於天下其申詔内外言事按察官司¶
　毋得依前舉劾具按取㫖否則科違制之罪¶
　知諫院司馬光上言竊惟按察之官以赦前事興起¶
　獄訟枉繫平民及以輕淺之罪奏乞不原聖恩禁之¶
　誠為大善至於言事之官事體稍異恐難以一例指¶
　揮何則御史之職本以䋲按百辟糾擿姦邪之狀固¶
<pb:KR2m0009_WYG_173-11b>¶
　非一日所為國家素尚寛仁數下赦令或一歳之間¶
　至於再三若赦前之事皆不得言則其可言者無幾¶
　矣萬一有姦邪之臣朝廷不知誤加進用御史欲言¶
　則違今日之詔若其不言則陛下何從知之臣恐因¶
　此言者得以箝口偷安姦邪得以放心不懼此乃人¶
　臣之至𦍒非國家之長利也請追改前詔刋去言事¶
　兩字光論復數至再帝諭以言者好以赦前事誣人¶
　光曰若言之得實誠所欲聞若其不實當罪言者帝¶
<pb:KR2m0009_WYG_173-12a>¶
　命光送詔於中書¶
熙寜元年郊大赦　四年大享明堂大赦¶
　七年帝以旱欲降赦時已兩赦王安石曰湯旱以六¶
　事自責曰政不節歟若一歳三赦是政不節非所以¶
　弭災也乃止¶
七年郊赦　八年彗出大赦　十年郊赦　元豐三年¶
大享明堂赦　五年景靈宮成大赦　六年郊赦¶
　大理少卿劉衮言赦書以赦降日昧爽以前為限非¶
<pb:KR2m0009_WYG_173-12b>¶
　次恩霈人難預期請依徳音例以赦到日為限從之¶
八年上不豫大赦　立皇太子大赦¶
哲宗即位大赦　元祐元年大享明堂赦¶
　門下省言當官以職事曠隳雖去官不免猶可言至¶
　於赦降大恩與物更始雖刼盜殺人亦䝉寛宥豈可¶
　以一事差失負罪終身今刑部所修不以去官赦降¶
　原减條所留尚多所刪尚少請更刪改存留從之¶
四年大享明堂赦　七年郊大赦　八年赦¶
<pb:KR2m0009_WYG_173-13a>¶
　門下侍郎韓維言請自今每近郊赦令刑部大理寺¶
　開封府並依常時决遣獄訟不减日限其情重難釋¶
　者别為一等奏斷從之¶
紹聖二年大享明堂赦　四年四月西邊進築赦陜西¶
河東　九月彗出氐赦　元符元年郊赦　二年以西¶
邊進築畢功赦陜西河東　三年上不豫大赦¶
　中書省言元祐編敇惟傳習妖教託幻變之術及故¶
　盗决河堤堰不以赦降原减餘犯一再遇非次赦或¶
<pb:KR2m0009_WYG_173-13b>¶
　兩經大禮者聼從原免元符新敕刪去遂使犯法者¶
　無由自新詔依元祐法¶
徽宗即位大赦(元符三/年正月)　四月皇太子生大赦　建中¶
靖國元年郊赦　崇寜二年大赦　三年郊赦　五年¶
彗出西方赦　大觀元年正月大赦　九月大享明堂¶
赦　二年受八寳赦　四年五月星孛奎婁大赦　十¶
一月郊赦　政和元年受元圭大赦　三年四月赦梓¶
䕫路　十一月郊赦　四年祭地赦　五年立皇太子¶
<pb:KR2m0009_WYG_173-14a>¶
赦¶
　知興仁府夏鰭言諸路奏獄有因祖父母為人所毆¶
　而子孫毆之以致死者並坐情理可憫奏裁多免流¶
　配若遇赦則不復奏裁即作鬬殺情理減等流配是¶
　不遇赦者為𦍒遇赦者為不𦍒請自今雖遇赦亦令¶
　奏裁從之¶
六年上玉皇號大赦　修京西大内成赦京西路　十¶
一月郊赦　七年大享明堂赦　重和元年受定命寳¶
<pb:KR2m0009_WYG_173-14b>¶
大赦　三月赦四川及陜西河東　九月大享明堂赦¶
　十一月改元大赦　宣和元年赦陜西河東　三年¶
討方臘大赦　方臘平赦江浙淮南等路　四年郊赦¶
　五年入燕赦兩河燕雲路　六年大赦　七年五月¶
赦山東河北　十一月郊赦¶
欽宗即位大赦　靖康元年五月赦河北¶
　神宗大赦凡十一即位覃恩一南郊四明堂二星變¶
　一景靈宫成奉安一帝不豫祈福一立皇太子一曲¶
<pb:KR2m0009_WYG_173-15a>¶
　赦凡十一兩京鄭州河陽以山陵畢功河北諸州以¶
　水災地震西京以奉安二后神御河東陜西以師旅¶
　熙河秦鳯以恢復而熙河獨再廣東西湖南以交趾¶
　平潁昌府以帝藩邸受封梓州路以夷人平徳音凡¶
　八以冬無雪以皇子生以日食正陽之月者再以奉¶
　安中太一以慈聖光獻皇后弗豫以山陵復土以四¶
　后升祔親録在京繫囚凡十五及諸路者一及西京¶
　者二哲宗大赦凡八即位覃恩一南郊二明堂三太¶
<pb:KR2m0009_WYG_173-15b>¶
　皇太后不豫一星變一帝不豫一徳音凡九兩京畿¶
　河陽以永裕陵復土西京以修奉應天禅院會聖宮¶
　影殿成兩京畿河陽鄭州以宣仁皇后山陵復土陜¶
　西河東兩路以西邊進築九城以建西安州而連雪¶
　久隂上清儲祥宮成受傳國寳皇子生皆及天下徽¶
　宗大赦二十六即位覃恩一南郊八明堂三皇子生¶
　親謁原廟九鼎成星變二受八寳受元圭立皇子上¶
　玉皇尊號受定命寳太一宮成罷方田収復燕雲曲¶
<pb:KR2m0009_WYG_173-16a>¶
　赦十四荆湖北路以平荆湖猺賊熙河秦鳯永興軍¶
　路以收復湟州熙河蘭湟路以撫定鄯廓熙河陜西¶
　河東京西路以興復觧鹽池寳廣西以郎康居之屬¶
　納土熙河蘭湟秦鳯永興軍路以闢陜西疆土四川¶
　以平西南夷淮南西路以平淮南賊陜西河東路以¶
　破西夏陜西河東路以夏人納欵河北河東路以收¶
　復燕京燕山府雲中路徳音二十七西京畿内以日¶
　食以皇太后罷同聼政兩京畿河陽鄭州以永泰陵¶
<pb:KR2m0009_WYG_173-16b>¶
　復土以陞端州為肇慶府以皇太后服藥以日食正¶
　陽之月兩京畿河陽以欽聖憲肅皇后園陵復土西¶
　京畿内以景靈西宮成西京畿内河陽鄭州以欽成¶
　皇后園陵復土西京畿以哲宗神御殿成西京畿内¶
　以延福宮火以陞澶州為開徳府真光夀舒和宿泗¶
　楚揚亳蘇常湖潤杭秀越潁徐拱州髙郵無為軍江¶
　寜潁昌府河南應天府及陳留縣管内以妖賊張懐¶
　素平兩京河陽鄭州以帝疾康寜以收復溱播州梓¶
<pb:KR2m0009_WYG_173-17a>¶
　䕫路兩京畿河陽鄭州管内以昭懐皇后園陵復土¶
　河北京西京東路以修三山河橋成兩浙江東福建¶
　淮南路以方臘伏誅京東河北路以盗賊而北郊凡¶
　三以禁中神御成以皇帝元命之月以神霄宮成皆¶
　及天下欽宗大赦二即位覃恩金國講和徳音一河¶
　北路以金人出境¶
髙宗建炎元年五月即位於南京大赦改元　六月以¶
皇長子生大赦¶
<pb:KR2m0009_WYG_173-17b>¶
　右僕射李綱言登極赦獨遺河東北而不及勤王之¶
　師夫兩路為朝廷堅守而赦令不及勤王之師雖未¶
　嘗用然在道半年亦已勞矣况疾病死亡者不可勝¶
　數恩恤不及後復有急何以使人上嘉納故此赦於¶
　二者特詳¶
二年十一月郊赦　三年二月上如杭州大赦　三月¶
苖傅劉正彦叛請太后聼政大赦　四月上復位大赦¶
　四年三月以敵退大赦　紹興元年正月上在越州¶
<pb:KR2m0009_WYG_173-18a>¶
大赦改元　九月大享明堂大赦　二年九月以彗出¶
大赦　四年大享明堂大赦　七年大享明堂大赦¶
九年正月以大金講和大赦　十年大享明堂大赦¶
十二年以皇太后至臨安大赦　十三年郊赦十五¶
年四月以彗出東方大赦　十六年郊赦　十九年郊¶
赦　二十二年郊赦　二十五年郊赦¶
　右正言凌哲言陛下深念比年臣僚有縁誣告不測¶
　之罪投竄遐裔無路自明廼因郊祀赦曠然與之昭¶
<pb:KR2m0009_WYG_173-18b>¶
　雪或除罪籍或復元官寃憤既伸萬物吐氣甚盛徳¶
　也至於姦贓狼籍已經按治蹟狀顯著人所共知者¶
　亦復巧飾詞理公肆誕謾咸以違忤權臣為辭今陛¶
　下方開公正之路小人乃欲啟僥倖之門此正清議¶
　之所不容也又况此曺嗜利之人與生俱生未易悛¶
　革倘復齒仕途再臨民社且益務掊尅以殘虐吾民¶
　其害將有甚於前日矣請特詔有司應自今陳雪過¶
　名之人並須檢會元犯事因如係贓罪已經勘劾者¶
<pb:KR2m0009_WYG_173-19a>¶
　乞止依元斷條法施行詔刑部㸔詳本部言命官犯¶
　罪若元因論訴按發鞫勘贓證結録别無畨異者並¶
　欲具元斷因依告示其餘特放罪或因縁連坐之人¶
　後來有司看詳委有寃抑者即行開具因依申取朝¶
　廷指揮從之¶
二十八年郊赦　二十九年以太后不豫大赦　三十¶
一年大享明堂赦　十二月以敵渝盟上親征赦新復¶
州軍¶
<pb:KR2m0009_WYG_173-19b>¶
孝宗受内禪即位大赦　隆興二年十一月赦沿邊諸¶
州　乾道元年正月郊赦　八月立皇太子大赦　三¶
年七月以皇太子疾大赦　十一月郊赦　六年十一¶
月郊赦　七年二月立皇太子大赦　淳熙二年行上¶
皇慶夀禮大赦　三年十一月郊赦　六年大享明堂¶
赦　九年大享明堂赦¶
　大理卿王尚之言近以民間詞訴官司按劾多有連¶
　及赦前事者復送有司根勘如此則與不曾經大赦¶
<pb:KR2m0009_WYG_173-20a>¶
　無以異非所以示信也請降指揮應今後送所司推¶
　勘者只合將大赦後罪犯依法結斷若所犯在大赦¶
　前茍非惡逆以上並不許推究從之¶
十年行太上皇帝慶夀禮赦　十二年郊赦　十三年¶
行上皇后慶夀禮赦　十四年上皇違豫大赦　十五¶
年大享明堂大赦¶
光宗受内禪大赦　紹熙二年郊赦¶
　殿中侍御史張釡言國家三歳一郊霈曠蕩之澤以¶
<pb:KR2m0009_WYG_173-20b>¶
　𦍒天下徳至渥也然赦文與令甲牴牾者有失參考¶
　乞預飭省部令將各按具到赦文内合行事件逐一¶
　比照見行條法法意寛而條或從窄則改定赦文令¶
　捨窄而就寛赦文本寛而法或從窄則明載赦書令¶
　捨法而從赦毋令引法以沮赦毋令因赦以傷恩如¶
　此則國家曠蕩之澤不為虚文從之¶
　　容齋洪氏隨筆曰熙寜七年旱神宗欲降赦時已¶
　　兩赦矣王安石曰湯旱以六事自責曰政不節與¶
<pb:KR2m0009_WYG_173-21a>¶
　　若一歳三赦是政不節非所以弭災也乃止安石¶
　　平生持論務與衆異獨此説為至公近者六年之¶
　　間再行覃霈婺州富人盧助教以刻核起家因至¶
　　田僕之居為僕父子四人所執投寘杵臼内搗碎¶
　　其軀為肉泥既鞫治成獄而遇己酉赦恩獲免至¶
　　復登盧氏之門笑侮之曰助教何不下莊收榖兹¶
　　事可為寃憤而州郡失於奏論紹熙甲寅歳至四¶
　　赦凶盗殺人一切不死惠姦長惡何補於治哉¶
<pb:KR2m0009_WYG_173-21b>¶
　　又曰淳熙十六年二月登極赦凡民間所欠債負¶
　　不以久近多少一切除放遂有方出錢旬日未得¶
　　一息而并夲盡失之者人不以為便何澹為諫大¶
　　夫嘗論其事遂令只償本錢小人無義幾至喧譟¶
　　紹興五年七月覃赦乃只為蠲三年以前者按晉¶
　　髙祖天福六年八月赦云私下債負取利及倍者¶
　　並放此最為得又云天福五年終已前殘税並放¶
　　而今時所放官物常是以前二年為斷則民已輸¶
<pb:KR2m0009_WYG_173-22a>¶
　　納無及於惠矣唯民間房賃欠負則從一年以前¶
　　皆免比之區區五代翻有所不若也¶
五年夀皇不豫赦天下¶
寜宗七月即位赦天下　九月合祭天地於明堂大赦¶
　是歳五月以孝宗大漸嘗肆赦七月上登極九月宗¶
　祀明堂尚書省契勘一歳之間三行赦放恐有兇惡¶
　累犯之人指恩作過内曾犯徒流罪已經登極赦恩¶
　免罪後再犯徒流以情理深重者未曾斷遣别聼朝¶
<pb:KR2m0009_WYG_173-22b>¶
　廷指揮其指揮與赦文同降但以白紙連書於黄牒¶
　前云葢前所未有¶
慶元三年十月以冬雷赦　十一月郊赦　六年八月¶
以太上皇違豫赦　九月祭明堂赦　嘉泰三年十一¶
月郊赦　開禧二年六月以北伐曲赦泗州　九月祭¶
明堂赦　三年四月以誅吳䂀曲赦四川　五月以皇¶
太后違豫赦天下　十一月以立皇太子赦天下　嘉¶
定二年祀明堂赦天下　五年郊赦　八年祀明堂赦¶
<pb:KR2m0009_WYG_173-23a>¶
　十一年祀明堂赦　十四年祀明堂赦　十五年受¶
玉寳大赦　十七年上違豫赦¶
　¶
　¶
　¶
　¶
　¶
　¶
<pb:KR2m0009_WYG_173-23b>¶
　¶
　¶
　¶
　¶
　¶
　¶
　¶
　文獻通考卷一百七十三¶
