# -*- mode: mandoku-view; -*-
#+TITLE: 文獻通考
#+DATE: 2015-08-24 22:49:38.106024
#+PROPERTY: ID KR2m0009
#+PROPERTY: BASEEDITION WYG    
#+PROPERTY: JUAN 卷二百三十五
<pb:KR2m0009_WYG_235-1a>¶
欽定四庫全書¶
　文獻通考卷二百三十五¶
　　鄱　陽　馬　端　臨　貴　與　著¶
　經籍考六十二¶
　　集(别集/)¶
薛簡肅公文集四十卷¶
　　參知政事薛奎宿藝撰歐陽公序畧曰公絳州正¶
　　平人自少以文行推於鄉里既舉進士獻其文百¶
<pb:KR2m0009_WYG_235-1b>¶
　　軸於有司由是名動京師平生所為文至八百餘¶
　　篇何其盛哉公之事業顯矣其為文章氣質純深¶
　　而勁正蓋發於其志如其為人云¶
劉公是集七十五卷¶
　　鼂氏曰劉敞字原父袁州人慶歴中舉進士廷試¶
　　第一累遷知制誥出知永興為人明白俊偉自六¶
　　經百氏下至傳記無所不通為文章尤敏贍好摹¶
　　倣古語句度在西掖時嘗食頃草九制各得其體¶
<pb:KR2m0009_WYG_235-2a>¶
　　英宗嘗語及原父韓魏公對以有文學歐陽公曰¶
　　其文章未佳特博學可稱耳¶
　　公是劉氏文集後序曰古今之文人多矣其能道¶
　　胸中之藴積暢物理之有無合衆美以為已用超¶
　　倫類而獨得使其語言如其心其馳騁極所欲瓌¶
　　偉竒正放肆自若非夫豪傑之士不能至是故自¶
　　申韓管商慎墨屈原之倫其道未必皆是而其書¶
　　傳焉雖然猶之貴文也若夫原性命之統貫誠明¶
<pb:KR2m0009_WYG_235-2b>¶
　　之本考百子之雜博判其真偽雖至於六經可折¶
　　衷也極帝王之治奉事有功雖在於今日可按行¶
　　也是好古博雅之士所以貴乎學聖人而得其道¶
　　真者嗚呼先生之文優出於前人者在是矣傳曰¶
　　情深而文明氣盛而化神惟深故能通天下之志¶
　　以極萬物之理則文有不明者乎盛如四時煦育¶
　　賦予雕刻衆形萌芽夭條無有不備是之謂神故¶
　　古今之士智有所不周文有所不明由其情之蹇¶
<pb:KR2m0009_WYG_235-3a>¶
　　淺也知其一不知其二善於此不善於彼由其氣¶
　　窳而化狹也嗚呼先生可謂備矣¶
　　石林葉氏曰慶歴後歐陽文忠公以文章擅天下¶
　　世莫敢抗衡者劉原父雖出其後以博學通經自¶
　　許文忠亦以是推之作五代史新唐書凡例多問¶
　　春秋於原父書梁入閣事之類原父即為剖析辭¶
　　辯風生文忠論春秋多取平易原父每深言經㫖¶
　　文忠有不同原父間以謔語酬之文忠久或不能¶
<pb:KR2m0009_WYG_235-3b>¶
　　平復忤韓魏公終不得為翰林學士將死戒其子¶
　　弟毋得遽出其文集後百年世好定當有知我者¶
　　故貢父次其集藏之不肯出私諡曰公是先生貢¶
　　父平生亦好諧謔慢侮公卿與荆公素厚坐是相¶
　　失及死弟子私諡公非先生¶
　　朱子曰劉才思極多每作文多法古絶相似有幾¶
　　件文字學禮記春秋說學公穀文勝貢父　劉侍¶
　　讀氣平文緩乃自經術中來比之蘇公誠有髙古¶
<pb:KR2m0009_WYG_235-4a>¶
　　之趣但亦覺詞多理寡苦無甚發明¶
　　竹溪林氏曰劉原父於諸經錯綜貫穿自得於心¶
　　不肯下荆公荆公實畏之尚書義更定武成先後¶
　　脫簡皆從原父¶
劉公非集六十卷¶
　　陳氏曰中書舍人劉攽貢父撰號公非先生敞兄¶
　　弟俊敏博洽同登慶歴六年進士第敞本首冠以¶
　　内兄王堯臣為編排官引嫌遂得第二仕早貴而¶
<pb:KR2m0009_WYG_235-4b>¶
　　不永年才五十攽歴州縣二十年晩乃遊館學元¶
　　祐中始掌外制敞子奉世仲馮亦有名官至執政¶
　　世稱三劉¶
　　朱子語録曰劉貢父文字工於摹倣學公羊儀禮¶
孫明復睢陽子集十卷¶
　　鼂氏曰孫復字明復晉州人居泰山深於春秋自¶
　　石介以次皆師事之年四十未娶李丞相廸以其¶
　　弟子妻之慶歴中范文正公富鄭公言之於朝除¶
<pb:KR2m0009_WYG_235-5a>¶
　　國子監直講嘗對邇英閣說詩上欲以為侍講楊¶
　　安國沮之而寢¶
李泰伯退居類稿十二卷　續稿八卷　常語三卷¶
周禮致太平論十卷　後集六卷¶
　　陳氏曰太學說書南城李覯泰伯撰其自序曰天¶
　　將夀我與所為固未足也不然斯亦足以藉手見¶
　　古人矣類稿慶歴所録續稿皇祐所録後集則門¶
　　人傅野編泰伯不喜孟子常語專辯之¶
<pb:KR2m0009_WYG_235-5b>¶
　　朱子語録曰李泰伯文實得之經中雖淺然皆自¶
　　大處起議論首卷潛書民言好如古潛夫論之類¶
　　周禮論好如宰相掌人主飲食男女事某意如此¶
　　今其論皆然文字氣象大段好甚使人愛之亦可¶
　　見其時節方興如此老蘇父子自史中戰國䇿得¶
　　之故皆自小處起議論歐公喜之李不軟帖不為¶
　　所喜¶
少微集三十卷¶
<pb:KR2m0009_WYG_235-6a>¶
　　陳氏曰職方貟外郎會稽齊唐祖之撰齊澣之後¶
　　天聖八年進士兩應制科皆為首選以切直報罷¶
　　居鑑湖東北去城五里名其山曰少微其集顧臨¶
　　為之序¶
樂全先生集四十卷¶
　　陳氏曰參政文定公南都張方平安道撰初舉茂¶
　　材異等再舉賢良方正皆中其科識畧過人知蘇¶
　　洵父子於布衣惡王安石於考試進士之日皆人¶
<pb:KR2m0009_WYG_235-6b>¶
　　所不能及夀八十五薨於元祐中於當時最為耆¶
　　徳然頗不為司馬公所喜¶
　　東坡蘇氏文集序曰孔北海志大而論髙功烈不¶
　　見於世然英偉豪傑之氣自為一時所宗其論盛¶
　　孝章郗鴻豫書慨然有烈丈夫之風諸葛孔明不¶
　　以文章自名而開物成務之姿綜練名實之意自¶
　　見於言語至出師表簡而盡直而不肆大哉言乎¶
　　與伊訓說命相表裏非秦漢以來以事君為說者¶
<pb:KR2m0009_WYG_235-7a>¶
　　所能至也常恨二人之文不見其全今吾樂全先¶
　　生張公安道其庶幾乎嗚呼士不以天下之重自¶
　　任久矣言語非不工也政事文學非不敏且博也¶
　　然至於臨大事鮮不忘其故失其守者其器小也¶
　　公為布衣則頎然已有公輔之望自少出仕至老¶
　　而歸未嘗以言徇物以色假人雖對人主必同而¶
　　後言毁譽不動得喪若一眞孔子所謂大臣以道¶
　　事君者世逺道散雖志士仁人或少貶以求用公¶
<pb:KR2m0009_WYG_235-7b>¶
　　獨以邁徃之氣行正大之言用之則行舍之則藏¶
　　上不求合於人主故雖貴而不用用而不盡下不¶
　　求合於士大夫故悅公者寡不悅者衆然至言天¶
　　下偉人則必以公為首公盡性知命體乎自然而¶
　　行乎不得已非蘄以文字名世者也然自慶歴以¶
　　來訖元豐四十餘年所與人主論天下事見於章¶
　　疏者多矣或用或不用而皆本於禮義合於人情¶
　　是非有考於前而成敗有驗於後及其他詩文皆¶
<pb:KR2m0009_WYG_235-8a>¶
　　清遠雄麗讀者可以想見其為人信乎其有似於¶
　　孔北海諸葛孔明也昔曾魯公嘗為軾言公在人¶
　　主前論大事他人終日反復不能盡者公必數言¶
　　而决粲然成章皆可書而誦也言雖不盡用然慶¶
　　歴以來名臣為人主所敬莫如公者¶
胡文恭公集七十卷¶
　　陳氏曰樞宻副使文恭公晉陵胡宿武平撰晉陵¶
　　之胡自文恭始大其猶子宗愈仍執政子孫為侍¶
<pb:KR2m0009_WYG_235-8b>¶
　　從九卿者以十數紹興世將承公亦其後至今為¶
　　名族¶
蔡君謨集十七卷¶
　　鼂氏曰蔡襄君謨興化人天聖中舉進士在慶歴¶
　　四諫官選中累遷至翰林學士權三司使嘗知福¶
　　泉杭三州文章清遒粹美工書為宋朝第一¶
　　陳氏曰集三十六卷近世始刻於泉州王十朋龜¶
　　齡為序余嘗宦莆至其居去城三里荔子號玉堂¶
<pb:KR2m0009_WYG_235-9a>¶
　　紅者正在其處矮屋欲壓頭猶是當時舊物歐公¶
　　所撰墓誌石立堂下眞蹟及諸公書帖多有存者¶
　　京卞同郡晩出欲自附於名閥自稱為族弟本傳¶
　　云爾襄孫佃唱名第一京時當國以族孫引嫌降¶
　　第二佃終身恨之¶
鄭毅夫鄖溪集五十卷¶
　　鼂氏曰鄭獬字毅夫安州人少俊異為詩賦有聲¶
　　廷試第一累遷知制誥入翰林學士王安石不悅¶
<pb:KR2m0009_WYG_235-9b>¶
　　之乘宰相在告除獬知杭州為文有豪氣峭整無¶
　　長語與滕達道少相善並嗜酒落魄無檢操人目¶
　　之為滕屠鄭沽云¶
　　陳氏曰皇祐五年進士首選坐知開封府不肯用¶
　　按問新法為王安石所惡而出廷試圜丘象天賦¶
　　時獬與滕甫俱有塲屋聲甫賦首曰大禮必簡圜¶
　　丘自然自謂人莫能及獬賦但倒一字曰禮大必¶
　　簡丘圜自然甫聞之大服果居其次云¶
<pb:KR2m0009_WYG_235-10a>¶
曾子固南豐類稿五十卷¶
　　鼂氏曰曾鞏字子固南豐人元豐中為中書舍人¶
　　卒子固師事歐陽永叔早以文章名天下壯年其¶
　　文慓鷙奔放雄渾瓌偉其自負要自劉向藐視韓¶
　　愈以下也晚年始在掖垣屬新官制方除目填委¶
　　占紙肆書初若不經意及屬草授吏所以本法意¶
　　原職守為之訓勅者人人不同贍裕雅重自成一¶
　　家歐公門下士多為世顯人議者獨以子固為得¶
<pb:KR2m0009_WYG_235-10b>¶
　　其傳猶學浮屠者所謂嫡嗣云¶
　　陳氏曰王震為之序年譜朱熹所輯也按韓持國¶
　　為神道碑稱類稿五十卷續四十卷外集十卷本¶
　　傳同之及朱公為譜時類稿之外但有别集六卷¶
　　以為散逸者五十卷而别集所傳其什一也開禧¶
　　乙丑建昌守趙汝礪丞陳東得於其族孫濰者校¶
　　而刋之因碑傳之舊定著為四十卷然所謂外集¶
　　者未知何當則四十卷亦未必合其舊也¶
<pb:KR2m0009_WYG_235-11a>¶
　　朱子語録曰南豐文字確實他初亦只是學為文¶
　　却因學文漸見些子道理故文字依傍道理不為¶
　　空言只是關鍵𦂳要處也說得寛緩不分明緣他¶
　　見處不徹本無根本工夫所以如此但比之東坡¶
　　則又較質而近理東坡則華艶處多¶
曾子開曲阜集四十卷　奏議十二卷　西掖集十二¶
卷　内制五十卷　外制三十卷¶
　　鼂氏曰曾肇字子開子固之弟也登進士第元祐¶
<pb:KR2m0009_WYG_235-11b>¶
　　中為中書舍人元符末再入西掖遂為翰林學士¶
　　前後歴陳潁宋泰海和金陵真定九郡帥守坐兄¶
　　子宣貶亦以散官汀州安置崇寜末移台州居京¶
　　口而終封曲阜侯¶
　　陳氏曰肇元祐中為西掖元符中再入故别名庚¶
　　辰外制集肇制誥温潤典雅其草兄布拜相制汪¶
　　玉山稱之以為得命次相之體¶
蘇明允嘉祐集十五卷¶
<pb:KR2m0009_WYG_235-12a>¶
　　鼂氏曰蘇洵字明允眉山人至和中歐陽永叔得¶
　　明允書二十二篇大愛其文辭以為賈誼劉向不¶
　　過也以書獻除校書郎與姚子張同編太常因革¶
　　禮百卷書方成而卒治平史臣謂永叔所獻明允¶
　　之文甚美大抵兵謀權利機變之言也¶
　　陳氏曰洵初入京師益帥張文定薦之歐陽公世¶
　　皆知之而有雷簡夫者為雄州以書薦之張歐及¶
　　韓魏公尤力張之知洵由簡夫世罕知之雷之書¶
<pb:KR2m0009_WYG_235-12b>¶
　　文亦慨慷偉麗可喜¶
　　南豐曾氏哀詞曰明允始舉進士又舉茂材異等¶
　　皆不中歸焚所為文閉户讀書五六年所有旣富¶
　　矣乃始復為文蓋少或百字多至千言其指事析¶
　　理引物托諭侈能盡之約逺能見之近大能使之¶
　　微小能使之著煩能不亂肆能不流其雄壯俊偉¶
　　若決江河而下也其輝光明白若引星辰而上也¶
　　朱子語録曰老蘇文雄渾其父子為文自史中戰¶
<pb:KR2m0009_WYG_235-13a>¶
　　國䇿得之皆自小處起議論¶
　　㸔老蘇六經論則是聖人全是以術欺天下¶
　　老蘇門只就孟子學作文不理㑹他道理然其文¶
　　亦實是好¶
蘇東坡前集四十卷　後集二十卷　奏議十五卷¶
内制十卷　外制三卷　和陶集四卷　應詔集十卷¶
　　鼂氏曰蘇軾子瞻洵之長子也軾生十年其母授¶
　　以書聞古今成敗輙能語其要比冠學通經史屬¶
<pb:KR2m0009_WYG_235-13b>¶
　　文日數千言嘉祐中歐陽永叔考試禮部進士梅¶
　　聖俞與其事得其論刑賞以示永叔至驚喜以為¶
　　異人欲以冠多士疑曾子固所為乃寘之第二等¶
　　後以書謝永叔見之語客曰老夫當避此人放出¶
　　一頭地又以直言薦之答䇿入上等英宗在藩邸¶
　　聞其名欲以唐故事召入翰林宰相不可知湖州¶
　　以表謝上言事者摘其語以為謗遣官逮赴御史¶
　　臺初子瞻當王安石紛更法度之際見其事不便¶
<pb:KR2m0009_WYG_235-14a>¶
　　於民則賦詩以諷焉言者從而擠陷欲寘之死神¶
　　宗薄其過責置黄州温公相哲宗累擢中書舎人¶
　　除翰林學士承㫖紹聖中坐草責吕恵卿制直書¶
　　其罪誣以訕謗安置惠州徙昌化元符初北還卒¶
　　於常州初好賈誼陸贄書論古今治亂不為空言¶
　　既責黄州杜門深居馳騁翰墨其文一變平生遇¶
　　事所為詩騷銘記書校論譔率皆過人晩喜陶淵¶
　　明詩和之幾徧為人英辯竒偉於書無所不通所¶
<pb:KR2m0009_WYG_235-14b>¶
　　作文章才落筆四海已皆傳誦下至閭閻田里外¶
　　至夷狄莫不知名門下賔客亦皆一世豪傑其盛¶
　　本朝所未有也立朝知無不為世稱其忠義嘗自¶
　　比范滂孔融議者不以為過在黄州日自號東坡¶
　　居士世因不呼其名止目之為東坡云¶
　　陳氏曰杭蜀夲同但杭本無應詔集¶
　　朱子語録東坡文字明快但傷於巧議論有不正¶
　　當處後來到中原見歐公諸人了文字方稍平大¶
<pb:KR2m0009_WYG_235-15a>¶
　　抵已前文字却平正亦不會大叚巧說自三蘇文¶
　　出學者始日趨於巧坡文雄健有餘只下字有不¶
　　帖實處東坡文只是大勢好不可逐一字去檢㸃¶
　　東坡善議論有氣節其文字晩年不衰盖是夾雜¶
　　些佛老添得又閙熱也¶
蘇子由欒城集前集五十卷　後集二十四卷　第三¶
集十卷　應詔集十二卷¶
　　鼂氏曰蘇轍子由洵之次子也年十九中進士第¶
<pb:KR2m0009_WYG_235-15b>¶
　　二十舉直言因所問極言得失䇿入或欲黜之仁¶
　　宗不許擢商州推官以兄得罪從坐謫筠州監酒¶
　　宣仁臨朝相温公擢中書舍人代子瞻為翰林學¶
　　士未幾拜尚書左丞紹聖初責置雷州後北還凡¶
　　居雷循七年居許十六年杜門理舊學於是詩春¶
　　秋傳老子解古史書皆成自謂得聖賢遺意¶
　　陳氏曰欒城眞定府縣也蘇氏望趙郡欒城元魏¶
　　時屬趙郡故云晚居潁濱自號潁濱遺老故集或¶
<pb:KR2m0009_WYG_235-16a>¶
　　名¶
　　東坡蘇氏曰子由之文實勝僕而世俗不知乃以¶
　　為不如其為人深不願人知之其文如其為人故¶
　　汪洋澹泊有一唱三歎之聲而其秀傑之氣終不¶
　　可沒作黄樓賦乃稍自振厲若欲以警發憒憒者¶
　　而或者便謂僕代作此尤可笑是殆見吾善者機¶
　　也¶
　　朱子語録東坡文字較明白子由文字不甚分曉¶
<pb:KR2m0009_WYG_235-16b>¶
　　平園周氏曰吾友陸務觀當今詩人之冠冕數勸¶
　　予哦蘇黄門詩退取欒城集觀之殊未識其㫖趣¶
　　甲申閏月郊居無事天寒踞爐如餓鴟劉子澄忽¶
　　自城中寄此卷相示快讀數過温雅髙妙如佳人¶
　　獨立姿態易見然後知務觀於此道眞先覺也¶
三蘇年表三卷¶
　　陳氏曰右奉議郎孫汝聽撰汝聽當是蜀人叙述¶
　　甚詳¶
<pb:KR2m0009_WYG_235-17a>¶
東坡别集四十六卷¶
　　陳氏曰坡之曾孫給事嶠季眞刋家集於建安大¶
　　畧與杭本同蓋杭本當坡公無恙時已行於世矣¶
　　麻沙書坊又有大全集兼載志林雜說之類亦雜¶
　　以潁濱及小坡之文且間有訛偽勦入者有張某¶
　　為吉州取建安本所遺盡刋之而不加考訂中載¶
　　應詔䇿論蓋建安本無應詔集也¶
王介甫臨川集一百三十卷¶
<pb:KR2m0009_WYG_235-17b>¶
　　鼂氏曰王安石字介甫撫州臨川人慶歴三年進¶
　　士累除制誥神宗在藩邸見其文異之召為翰林¶
　　學士熙寜三年拜中書門下平章事熙寜七年罷¶
　　明年再入相九年罷卒年六十六諡文公其壻蔡¶
　　卞謂自先王澤竭士習卑陋不知道徳性命之理¶
　　安石奮乎百世之下追堯舜三代通乎晝夜隂陽¶
　　所不能測而入於神著雜說凡數萬言其言與孟¶
　　軻相上下晩以所覺考字畫竒耦横直深造天地¶
<pb:KR2m0009_WYG_235-18a>¶
　　陰陽造化之理著字說包括萬象與易相表裏崇¶
　　寜初卞之兄京秉政詔配文宣王廟近時議者謂¶
　　自紹聖以來學術政事敗壞殘酷貽禍社稷實出¶
　　於安石云¶
　　陳氏曰方嘉祐以前名重一世迹其文學論議操¶
　　守使不至大位則光明俊偉不可瑕疵者老蘇曰¶
　　使斯人而不用也則吾言為過而斯人有不遇之¶
　　嘆孰知其禍之至此哉何其知之明也¶
<pb:KR2m0009_WYG_235-18b>¶
　　東坡蘇氏曰文字之衰未有如今日者也其源出¶
　　於王氏王氏之文未必不善也而患在於好使人¶
　　同已自孔子不能使人同顔淵之仁子路之勇不¶
　　能以相移而王氏欲以其學同天下地之美者同¶
　　於生物而不同於所生惟荒瘠斥鹵之地彌望皆¶
　　黄茅白葦此則王氏之同也¶
王魏公集二十卷¶
　　陳氏曰尚書左丞王安禮和甫撰近時厚之順伯¶
<pb:KR2m0009_WYG_235-19a>¶
　　其曾孫也¶
王校理集六十卷¶
　　陳氏曰祕閣校理王安國平父撰安國雖親安石¶
　　弟意向頗不合尤惡吕惠卿卒為所陷坐鄭俠事¶
　　奪官歸田里亦會惠卿方叛安石故也尋復之命¶
　　下而卒¶
　　南豐曾氏序畧曰平甫自少已桀然以材髙見於¶
　　世為文思若決河語出驚人一時争誦之其學問¶
<pb:KR2m0009_WYG_235-19b>¶
　　尤敏而資之以不倦至晩愈篤博覽強記於書無¶
　　所不通其明於是非得失之理為尤詳其文閎富¶
　　典重其詩博而深矣世皆謂平甫之詩宜為樂歌¶
　　薦之郊廟其文宜為典冊施諸朝廷而不得用於¶
　　世然其文之可貴人莫得而揜也古今作者或能¶
　　文不必工於詩或長於詩不必有文平甫獨兼得¶
　　之其於詩尤自喜其憂喜哀樂感激怨懟之情於¶
　　詩見之故詩尤多也¶
<pb:KR2m0009_WYG_235-20a>¶
廣陵集二十卷¶
　　陳氏曰揚州布衣王令逢原撰令少年有盛名王¶
　　介甫尤重之年二十八而卒其妻吳氏安石夫人¶
　　之女弟也守志不嫁一女遺孕嫁吳師禮其子曰¶
　　說所謂吳傅朋也令之墓安石銘之後有劉發者¶
　　為之傳吳氏之墓其姪王雲銘之奉使死磁州者¶
　　也¶
　　石林葉氏曰王逢原作騷文極工蓋非徒有意言¶
<pb:KR2m0009_WYG_235-20b>¶
　　語嘗渡揚州江中流慨然有感乃作江上詞既以¶
　　為未極其意又作山中詞寄示王荆公荆公讀中¶
　　篇不覺失聲嘆曰秦漢後乃有斯人邪自以為不¶
　　及於是與之交益宻逢原早死文字多散落二詞¶
　　世少有見者¶
　　後村劉氏曰昔讀廣陵集草草用朱筆㸃出妙處¶
　　晚年遂再選一番本朝諸人惟逢原别是一種風¶
　　調如靈芝慶雲出為祥瑞半山崛強於歐蘇無所¶
<pb:KR2m0009_WYG_235-21a>¶
　　推讓非苟嘆服後生者¶
王深父文集二十卷¶
　　王回深父福州侯官人舉進士中第為亳州衛眞¶
　　縣主簿卒於治平二年年四十三¶
　　南豐曾氏文集序曰當先王之跡熄六藝殘缺道¶
　　術衰微天下學者無所折𠂻深甫於是奮然獨起¶
　　因先王之遺文以求其意得之於心行之於已其¶
　　動止語黙必考於法度而窮達得喪不易其志也¶
<pb:KR2m0009_WYG_235-21b>¶
　　文集二十卷其辭反覆辯達有所開闡其卒蓋將¶
　　歸於簡也其破去百家傳注推散缺不全之經以¶
　　明聖人之道於千載之後所以振斯文於將墜回¶
　　學者於既溺可謂道徳要言非世之别集而已也¶
　　後之潛心於聖人者將必由是而有得則其於世¶
　　教豈小補而已哉嗚呼深父其志方強其徳方進¶
　　而不幸死矣故其澤不加於天下而其言止於此¶
　　然觀其所可考者豈非孟子所謂名世者歟其文¶
<pb:KR2m0009_WYG_235-22a>¶
　　有片言半簡非大義所存皆附而不去者所以明¶
　　深父之於其細行皆可傳於世也¶
　　西麓周氏曰王深父學於歐陽公與王介甫曾子¶
　　固劉原甫游其文出歐陽體而尤純淡序事曲折¶
　　不窮特壯偉不及也至於摘經傳語以為賦詞短¶
　　而意深有味其言哉文章自漢魏以來體益下至¶
　　唐中世韓栁作興之習俗相沿未遽盡革加以五¶
　　代亂離死生於矛㦸中而文章喪矣國初漸欲修¶
<pb:KR2m0009_WYG_235-22b>¶
　　復古文天聖明道以後歐陽公與穆伯長尹師魯¶
　　石守道數君子以大手筆倡之流傳於後遂以歐¶
　　陽公為宗文章髙下固自有時哉以吾觀之數君¶
　　子之功誠不可泯沒然其離合盛衰關於世道似¶
　　亦非偶然者古詩逮齊梁浮靡不振唐自陳子昻¶
　　氏以前猶未數也開元天寳之盛李杜之光燄始¶
　　長矣同時王摩詰孟浩然韋蘇州片言隻字皆不¶
　　入俗借無李杜詩不得不變也王深父曾子固不¶
<pb:KR2m0009_WYG_235-23a>¶
　　遇歐陽公亦豈作落霞孤鶩等語哉¶
　　水心葉氏曰聞之吕氏讀王深父文序使人長一¶
　　格事君責難愛人抱關諸賦可以熟玩自王安石¶
　　王回始有幽逺遺俗之思異於他人而回不志於¶
　　利能充其言非安石所能及少假不死及安石之¶
　　用未知與曾鞏常秩何如士之出處固難言也¶
王子直文集¶
　　王向子直深父之弟南豐文集序曰子直自少已¶
<pb:KR2m0009_WYG_235-23b>¶
　　著文數萬言與其兄弟俱名聞天下可謂魁竒拔¶
　　出之才而其文能馳騁上下偉麗可喜者也讀其¶
　　書知其與漢以來名能文者俱列作者之林未知¶
　　其孰先孰後考其意不當於理者亦少矣然子直¶
　　晚自以為不足而悔其少作更欲窮探力取極聖¶
　　人之指要大行則欲發而見之事業窮居則欲推¶
　　而托之文章將與詩書之作者並而文未知其孰¶
　　先孰後也然不幸早世故雖有難得之材獨立之¶
<pb:KR2m0009_WYG_235-24a>¶
　　志而不得及其成就此吾徒與子直之兄深甫所¶
　　以為恨也¶
　　西麓周氏曰子直之於深甫猶潁濱之於東坡也¶
　　芝蘭之叢無不香者然子直時有英氣而能力自¶
　　蟠屈以就法度可謂有意於文章也¶
王容季文集¶
　　王冏容季子直之弟南豐文集序曰叙事莫如書¶
　　其在堯典述命羲和宅土測日晷星候氣揆民緩¶
<pb:KR2m0009_WYG_235-24b>¶
　　急兼蠻夷鳥獸其財成輔相備三才萬物之理以¶
　　治百官授萬民興衆功可謂博矣然其言不過數¶
　　十其於舜典則曰在璿璣玉衡以齊七政蓋堯之¶
　　時觀天以歴象至舜又察之以璣衡聖人之法至¶
　　後世益備矣曰七者則日月五星曰政者則羲和¶
　　之所治無不在焉其體至大蓋一言而盡可謂微¶
　　矣其言微故學者所不得不盡心能盡心然後能¶
　　自得之此所以為經而歴千餘年蓋能得之者少¶
<pb:KR2m0009_WYG_235-25a>¶
　　也易詩禮春秋論語皆然其曰測之而益深窮之¶
　　而益逺信也世既衰能言者益少承孔子者孟子¶
　　而已承孟子者揚子而已揚子之稱孟子曰知言¶
　　之要知徳之奥若揚子亦足以幾乎此矣其次能¶
　　叙事使可行於逺者若子夏左邱明司馬遷韓愈¶
　　亦可謂拔出之材其言庶乎有益者也吾友王氏¶
　　兄弟曰回深父曰向子直曰冏容季皆善屬文長¶
　　於叙事深父尤深而子直容季蓋能稱其兄者也¶
<pb:KR2m0009_WYG_235-25b>¶
　　皆可謂拔出之材令其克夀得就其志則將紹六¶
　　藝之遺言其可禦哉¶
　　又為墓銘曰容季孝弟純篤尤克意學問自少已¶
　　能為文章尤長於叙事其所為文出輙驚人為人¶
　　自重不馳騁衒鬻亦不孑孑為名日與其兄講唐¶
　　虞孔子之道以求其内言行出處常擇義而動其¶
　　磨礱灌養而不止者吾未能量其所至也不幸其¶
　　志未就其材未試而短命死矣初容季之伯兄回¶
<pb:KR2m0009_WYG_235-26a>¶
　　深甫以道義文章退而家居學者所宗而仲兄向¶
　　子直亦以文學器識名聞當世容季又所立如此¶
　　學士大夫以為此三人者皆世不常有藉令有之¶
　　或出於燕或出於越又不可得之一鄉一國也未¶
　　有同時並出於一家如此之盛若將使之有為也¶
　　而不幸輙死皆不得至於夀考以盡其材是有命¶
　　矣¶
　　按侯官三王之文蓋宗師歐公者也其大家正氣¶
<pb:KR2m0009_WYG_235-26b>¶
　　當與曾蘇相上下故南豐推服其文而深悲其早¶
　　世然鼂陳二家書録並不收入四朝國史藝文志¶
　　僅有王深父集纔十卷則止有曾序所言之半而¶
　　子直容季之文無傳焉亦不能知其卷帙之多少¶
　　可惜也¶
華陽集一百卷¶
　　鼂氏曰皇朝王珪禹玉其先成都人故號華陽後¶
　　居開封少好學日誦數千言及長博通羣書慶歴¶
<pb:KR2m0009_WYG_235-27a>¶
　　二年廷試第二嘉祐初入翰林至熙寜三年始參¶
　　大政凡為學士者十五年後拜相薨年六十七諡¶
　　文恭¶
　　陳氏曰珪典内外制十八年集中多大典冊詔令¶
　　其詩號至寳丹以其好為富貴語也在相位無所¶
　　建明人目為三㫖相公元豐末命珪本無異論亦¶
　　緣其備首相不能早發大議依違遷延以召讒賊¶
　　云¶
<pb:KR2m0009_WYG_235-27b>¶
　¶
　¶
　¶
　¶
　¶
　¶
　¶
　文獻通考卷二百三十五¶
