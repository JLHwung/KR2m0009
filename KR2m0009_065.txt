# -*- mode: mandoku-view; -*-
#+TITLE: 文獻通考
#+DATE: 2015-08-24 22:49:33.248992
#+PROPERTY: ID KR2m0009
#+PROPERTY: BASEEDITION WYG    
#+PROPERTY: JUAN 卷六十五
<pb:KR2m0009_WYG_065-1a>¶
欽定四庫全書¶
　文獻通考卷六十五¶
　　鄱　陽　馬　端　臨　貴　與　著¶
　職官考十九¶
　　禄秩¶
周班爵禄之制天子一位公一位侯一位伯一位子男¶
同一位凡五等也君一位卿一位大夫一位上士一位¶
中士一位下士一位凡六等大國君十卿禄卿禄四大¶
<pb:KR2m0009_WYG_065-1b>¶
夫大夫倍上士上士倍中士中士倍下士下士與庶人¶
在官者同禄(趙岐曰庻人在官/者未命為士者)次國君十卿禄卿禄三¶
大夫大夫倍上士上士倍中士中士倍下士下士與庻¶
人在官者同禄小國君十卿禄卿祿二大夫大夫倍上¶
士上士倍中士中士倍下士下士與庶人在官者同祿¶
皆禄足以代耕也(卿禄與君禄皆十分之一大夫與/卿各相加士不得耕以禄代耕也)及¶
乎周衰諸侯惡其害已而去其籍(諸侯恣行惡其法度/之害已而滅去其籍)¶
(故今周禮司祿/之官闕其職也)故其詳不可得而聞矣蓋其畧也(孟/子)天¶
<pb:KR2m0009_WYG_065-2a>¶
子之三公之田視公侯天子之卿視伯天子之大夫視¶
子男天子之元士視附庸(視比/也)諸侯之下士禄食九人¶
中士食十八人上士食三十六人下大夫食七十二人¶
卿食二百八十八人君食二千八百八十人次國之卿¶
食二百一十六人君食二千一百六十人小國之卿食¶
百四十四人君食千四百四十四人次國之卿命於君¶
者亦如小國之卿凡制農田百畆百畆之分上農夫食¶
九人其次食八人其次食七人其次食六人下農夫食¶
<pb:KR2m0009_WYG_065-2b>¶
五人庶人在官者其禄以是為差(農夫皆受田於公田/有五等収入不同也)¶
(庻人在官者謂府史之屬官長所/除不命於天子國君者分或為糞)故諸侯之下士視上¶
農夫禄足以代耕也(王/制)　漢制禄秩自中二千石至百¶
石各有等差宣帝又益天下吏百石以下俸十五(漢書/曰若)¶
(食一斛則益五斗又應劭注漢書曰張敞蕭望之言曰/夫倉廪實而知禮節衣食足而知榮辱今小吏俸率不)¶
(足常有憂父母妻子之心雖欲潔身為廉其勢不能請/以什率増天下吏俸宣帝乃益天下吏俸什二而漢書)¶
(言十五兩/存其說)至成帝陽朔二年除八百石五百石秩(除八/百就)¶
(六百除五/百就四百)綏和二年又益吏三百石以下俸凡吏比二¶
<pb:KR2m0009_WYG_065-3a>¶
千石以上年老致仕者三分故禄以一與之終其身(其/時)¶
(亦有俸錢之差但本史文不具耳故元帝時貢禹上書/曰臣為諌議大夫秩八百石俸錢月九千二百廪食太)¶
(官又拜為光禄大夫秩一千石俸錢/月萬二千禄賜愈多家日以益富)中二千石(月俸百/八十斛)¶
二千石(百二/十斛)比二千石(百/斛)千石(八十/斛)六百石(七十/斛)四百¶
石(五十/斛)比四百石(四十/五斛)三百石(四十/斛)比三百石(三十/七斛)二¶
百石(三十/斛)比二百石(二十/七斛)百石(十六/斛)自四百石至二百¶
石為長吏(吏理也主/理其縣内)百石以下有斗食佐史之秩(顔師/古曰)¶
(漢官名秩簿云斗食月俸一十斛佐史月俸八斛也一/說斗食者歳俸不滿百石計日而食一斗二升故云斗)¶
<pb:KR2m0009_WYG_065-3b>¶
(食/也)是為小吏(本史王莽詔曰自公卿以下一月之禄十/斛緵布二疋或帛一疋予每念之今俸祿)¶
(一嵗六十斛以差増上至四輔/而為萬斛孟康曰緵八十縷也)　後漢大將軍三公俸¶
月三百五十斛(風俗通曰漢制三公一歳共食/萬石按此則有出蓋舉大數也)至建武¶
二十六年増百官俸其千石以上減於西京舊制六百¶
石以下増於舊秩(本史永初四年又減百/官及州郡縣俸各有差)凡諸受俸皆¶
取半錢榖延平中定制中二千石(月俸錢九千/米七十二斛)眞二千¶
石(錢六千五百/米三十六斛)比二千石(錢五千米/三十四斛)千石(錢四千米/三十斛)六¶
百石(錢三千五百/米二十一斛)四百石(錢二千五百/米十五斛)三百石(錢二千/米十二)¶
<pb:KR2m0009_WYG_065-4a>¶
(斛/)二百石(錢一千/米九斛)一百石(錢八百米/四斛八斗)凡中二千石丞比¶
千石眞二千石丞長史六百石比二千石丞比六百石¶
令相千石者丞尉皆四百石其六百石者丞尉皆三百¶
石長相四百石及三百石者丞尉皆二百石諸侯公主¶
家丞秩皆比三百石諸邊障塞尉諸陵校尉皆二百石¶
有常例者不署秩(本/志)大將軍三公臘賜錢榖各二十萬¶
牛肉二百斤粳米二百斛(特進侯以/下各有差)立春之日遣使者¶
賜文官司徒司空帛三十疋九卿十五疋武官太尉大¶
<pb:KR2m0009_WYG_065-4b>¶
將軍各六十疋執金吾諸校尉各三十疋武官倍文官¶
(漢官/儀)獻帝建安八年頒賜三公以下金帛由是三年一¶
賜以為常制(本/史)　晉制諸公及開府位從公有品秩第¶
一食俸日五斛給絹春百疋秋二百疋綿二百斤特進¶
食俸日四斛春服絹五十疋秋絹百五十疋綿一百五¶
十斤光禄大夫食俸日三斛春賜絹五十疋秋百疋綿¶
百斤尚書令食俸月五十斛春月三十疋秋七十疋綿¶
七十斤太子太傅少傅食俸日三斛春賜絹五十疋秋¶
<pb:KR2m0009_WYG_065-5a>¶
百疋綿百斤¶
　　右通典所載歴代禄秩惟不及魏晉今於晉書百¶
　　官志錄出前條以補之但志所載惟及諸公開府¶
　　位從公者與特進光禄大夫尚書令太子二傅而¶
　　餘官禄秩皆無可考則亦未為全備也¶
宋氏以來州郡秩俸及雜供給多隨土所出無有定准¶
永元初詔二品清官以上應食禄者有二親或祖父母¶
年登七十並給見錢其郡縣田禄以芒種為斷此前去¶
<pb:KR2m0009_WYG_065-5b>¶
官者則一年秩禄皆入前人此後去者悉入後人元嘉¶
末又改此制計月分禄(武帝初即位制凡中/二千石加公田一頃)　齊氏衆¶
官有僮幹之役而不詳其制(永明五年制二品清官行/僮幹杖不得出十張融坐)¶
(鞭幹錢敬道杖五十免官又梁王諶為吏/部郎坐鞭曹申免官幹者若門僕之類也)　梁天監初¶
定九品令帝於品下注一品秩為萬石第二第三品為¶
中二千石第四第五品為二千石及侯景之亂國用常¶
𥚹京官文武月唯别得廪食多遙帶一郡縣官而取其¶
禄秩焉揚徐等大州比令僕班(揚州督王畿理建康徐/州督重鎭理京口並外)¶
<pb:KR2m0009_WYG_065-6a>¶
(官刺史最重者尚書/令僕射官品第三也)寧桂等小州比參軍班(寧州理建/寧今雲南)¶
(郡桂州理始安今郡並與外官刺/史最輕者公府參軍官品第六也)丹陽郡呉郡會稽等¶
郡同太子詹事尚書班(丹陽尹理建康呉郡㑹稽即今/郡並列郡重者詹事尚書官品)¶
(第三/也)高原晉康等小郡三班而已(高原晉康即今郡並/列郡最輕者梁武帝)¶
(定九品後其内官吏為十八班以班多者為貴同班者/即以居下為劣則與品第高下不倫當是其時更以清)¶
(濁為差耳本史既/畧不可詳審焉)大郡六班小縣兩轉方至一班品第¶
既殊不可委載其州郡縣禄米絹布絲綿當處輸臺附¶
倉庫若給刺史守令等先准其所部文武人物多少由¶
<pb:KR2m0009_WYG_065-6b>¶
勅而裁凡如禄秩既通所部兵士給之其家得蓋少諸¶
王諸主出閤就第婚冠所須及衣裳服飾并酒米魚鮭¶
香油紙燭等並受官給之王及主婿外禄者不給解任¶
還京仍公給　後魏初無禄秩者至孝文太和八年始¶
班俸禄罷諸啇人以簡民事户増調三疋榖三斛九升¶
以為官司之禄均預調為二疋之賦禄之後贓滿一疋¶
者死其禄毎季一請於是百官受禄有差至十年議民¶
官依户給俸(本史又曰初邊方小郡太守數户/而已一請止六尺絹歳不滿疋)　北齊¶
<pb:KR2m0009_WYG_065-7a>¶
官秩一品嵗八百疋(二百疋/為一秩)從一品七百疋(一百七十/五疋為一)¶
(秩/)二品六百疋(一百五十/疋為一秩)從二品五百疋(一百二十五/疋為一秩)¶
三品四百疋(一百疋/為一秩)從三品三百疋(七十五疋/為一秩)四品二¶
百四十疋(六十疋/為一秩)從四品二百疋(五十疋/為一秩)五品一百六¶
十疋(四十疋/為一秩)從五品一百二十疋(三十疋/為一秩)六品一百疋¶
(二十五疋/為一秩)從六品八十疋(二十疋/為一秩)七品六十疋(十五疋/為一秩)¶
從七品四十疋(十疋為/一秩)八品三十六疋(九疋為/一秩)從八品¶
三十二疋(八疋為/一秩)九品二十八疋(七疋為/一秩)從九品二十¶
<pb:KR2m0009_WYG_065-7b>¶
四疋(六疋為/一秩)禄率一分以帛一分以粟一分以錢事繁¶
者優一秩平者守本秩閒者降一秩長兼試守者亦降¶
一秩官非執事不朝拜者皆不給禄州郡縣制禄之法¶
刺史守令下車各前取一時之秩上上州刺史嵗秩八¶
百疋與司州牧同上中上下各以五十疋為差中上降¶
上下一百疋中中及中下亦以五十疋為差下上降中¶
下一百疋下中下下亦以五十疋為差上郡太守嵗秩¶
五百疋降清都尹五十疋上中上下各以五十疋為差¶
<pb:KR2m0009_WYG_065-8a>¶
中上降上下四十疋中中及中下各以三十疋為差下¶
上降中下四十疋下中下下各以二十疋為差上上縣¶
嵗一百五十疋與鄴臨漳成安三縣同上中上下各以¶
十疋為差中上降上下三十疋中中及中下各以五疋¶
為差下上降中下二十疋下中下下各以十疋為差州¶
自長史下逮於史吏郡縣自丞以下逮於掾佐亦皆以¶
帛為秩郡有尉者尉減丞之半皆以其所出常調課給¶
之自一品以下至流外勲品各給事力一品至三十人¶
<pb:KR2m0009_WYG_065-8b>¶
下流外勲品或以五人為等或以四人三人二人一人¶
為等繁者加一等平者守本力閒者降一等諸州刺史¶
守令以下幹及力皆聼勅乃給其幹出所部之人一幹¶
輸絹十八疋幹身放之力則郡縣白直充　後周秩下¶
士一百二十五石中士以上至於上大夫各倍之上大¶
夫是為四千石卿二分孤三分公四分各益其一公因¶
盈数為萬石其九秩一百二十石八秩至於七秩毎二¶
秩六分而下各去其一二秩一秩俱為四十石凡班禄¶
<pb:KR2m0009_WYG_065-9a>¶
視年之上下畝至四釜為上年上年頒其正三釜為中¶
年中年頒其半二釜為下年下年頒其一無年為凶荒¶
不頒禄　隋京官正一品禄九百石下毎以百石為差¶
至正四品是為三百石從四品二百五十石其下毎以¶
五十石為差至正六品是為一百石從六品九十石以¶
下毎以十石為差至從八品是為五十石食封及官不¶
判事者並九品皆不給禄其給皆以春秋二季刺史太¶
守縣令則計戸而給禄各以户數為九等之差大州六¶
<pb:KR2m0009_WYG_065-9b>¶
百二十石其下毎以四十石為差至於下下則三百石¶
大郡二百四十石其下每以三十石為差至於下下則¶
一百石大縣百四十石其下毎以十石為差於下下則¶
六十石其禄唯及刺史二佐及郡守縣令(本/志)文帝時嘗¶
以百僚供費不足臺省府寺咸置廨錢収息取給工部¶
尚書蘇孝慈以為官人爭利非興化之道上表請罷從¶
之公卿以下及給職田各有差(本/志)義寧二年唐王為相¶
國罷外官給禄毎十斛給地二十畆　唐武徳中外官¶
<pb:KR2m0009_WYG_065-10a>¶
無禄貞觀二年制有上考者乃給禄後遂定給禄俸之¶
制(以民地/租充之)京官正一品(七百/石)從一品(六百/石)正二品(五百/石)¶
從二品(四百六/十石)正三品(四百/石)從三品(三百六/十石)正四品(三/百)¶
(石/)從四品(二百六/十石)正五品(二百/石)從五品(一百六/十石)正六品¶
(一百/石)從六品(九十/石)正七品(八十/石)從七品(七十/石)正八品(六/十)¶
(七/石)從八品(六十/二石)正九品(五十/七石)從九品(五十/二石)諸給禄者三¶
師三公及太子三師三少若在京國諸司文武官職事¶
九品以上并左右千牛備身左右太子千牛並依官給¶
<pb:KR2m0009_WYG_065-10b>¶
其春夏二季春給秋冬二季秋給(凡京文武官毎嵗給/禄總一十五萬一千)¶
(五百三十三石二斗/自至徳之後不給)其在外文武官九品以上准官皆¶
降京官一等給其文武官在京長上者則不降(諸給禄/應降等)¶
(者正從一品各以五十石為一等二品三品皆以三十/石為一等四品五品皆以二十石為一等六品七品皆)¶
(以五石為一等八品九品/皆以二石五斗為一等)其俸錢之制京司諸官初置¶
公廨令行署及蕃官興易以充其俸貞觀十二年罷公¶
廨置胥士七千人取諸州上户為之准防閤例而収其¶
課三嵗一更計員少多而分給焉貞觀十五年以府庫¶
<pb:KR2m0009_WYG_065-11a>¶
尚虚勅在京諸司依舊置公廨給錢充本置令史府史¶
胥士等令迴易納利以充官人俸諫議大夫褚遂良上¶
疏言其不便太宗納之停諸司捉錢依舊本府給月俸¶
二十一年復依故制置公廨給錢為之本置令史府胥¶
士等職賈易収息以充官俸永徽元年悉廢胥士等更¶
以諸州租庸脚直充之其後又令薄賦百姓一年稅錢¶
依舊令高户及典正等掌之毎月収息以充官俸其後¶
又以稅錢為之而罷其息利凡京文武正官毎嵗供給¶
<pb:KR2m0009_WYG_065-11b>¶
俸食等錢(并防閤庶僕/及雜錢等)總一十五萬三千七百二十貫¶
(員外官不/在此數)外官則以公廨田収及息錢等常食公用之¶
外分充月料先以長官定數其州縣少尹長史司馬及¶
丞各減長官之半尹大都督府長史副都督别駕及判¶
司准二佐以職田數為加減其參軍及博士減判司主¶
簿縣尉減縣丞各三分之一(謂内外員外官同正員者/禄料賜㑹食料一事以上)¶
(並同正員其不同正員者禄賜食料亦同正員餘各給/半職田並不給自乾元之後以常賦不給内外官俸禄)¶
(各減/其半)内供奉及裏行不帶本官者禄俸食料防閤庶僕¶
<pb:KR2m0009_WYG_065-12a>¶
一事以上並同正官帶官者聼從多處給若帶外官者¶
依京官給(食料賜會/與京官同)諸檢校及判試知等官不帶内外¶
官者料度一事以上准員外官同正員例給若檢校及¶
判試知處正官見闕者兼給雜用其職田不應入正官¶
者亦給(其侍御史殿中及監察御史/知試並同内供奉裏行例)儀鳯二年制内外¶
官俸食防閤邑士白直等宜令王公以下率口出錢以¶
充給焉調露元年九月職事五品以上准舊給仗身武¶
太后光宅元年九月以京官八品九品俸料授簿諸八¶
<pb:KR2m0009_WYG_065-12b>¶
品毎年給庻僕三人九品二人又有親事帳内(六品七/品子為)¶
(親事八品九品子為帳内限年十/八以上舉諸州共率萬人為之)凡王公以下及文武¶
職事三品以上帶勲官者則給之(其親事府帳内府/官附在王侯篇)三¶
師三公開府儀同三司(一百三/十人)嗣王郡王(一百/八人)上柱國¶
帶二品以上職事(九十/五人)帶三品職事(六十/九人)柱國帶二品¶
以上職事(七十/九人)帶三品職事(六十/二人)上䕶軍帶二品以上¶
職事(七十/三人)帶三品職事(五十/五人)䕶軍帶二品以上職事(六/十)¶
(三/人)帶三品職事(三十/六人)諸州縣之官流外九品以上皆給¶
<pb:KR2m0009_WYG_065-13a>¶
白直二品(四十/人)三品(三十/二人)四品(二十/四人)五品(十六/人)六品(十/人)¶
七品(七人其七品/佐官六人)八品(五/人)九品(四/人)諸州縣官流内九品¶
以上及在外監五品以上皆給執衣(隨身驅使典執筆/硯其監官於隨近)¶
(州縣/取充)二品(十八/人)三品(十五/人)四品(十二/人)五品(九/人)六品七品¶
(各六/人)八品九品(各三人關津嶽/瀆官並不給)分為三番毎周而代(不/願)¶
(代者/聼之)初以民丁中男充為之役使者不得踰境後皆捨¶
其身而収其課課入所配之官遂為恒制鎭戍之官以¶
鎭戍上中下為差上鎭給仗身四人中下鎭將副各三¶
<pb:KR2m0009_WYG_065-13b>¶
人中下鎭副各二人倉曹兵曹戍主副各一人其伏身¶
十五日一時収資六百四十開元十年正月省王公以¶
下視品官參佐及京官五品以上官仗身職員凡京司¶
文武職事官五品以上給防閤一品(九十/六人)二品(七十/二人)三¶
品(四十/八人)四品(三十/二人)五品(二十/四人)六品以下給庶僕六品(五/人)¶
七品(四/人)八品(三/人)九品(二/人)公主邑士(八十/人)郡主(六十/人)縣主¶
(四十/人)特封縣主(三十/四人)京官仕兩職者從多給凡州縣官¶
皆有白直二品(四十/人)三品(三十/二人)四品(二十/人)五品(十六/人)六¶
<pb:KR2m0009_WYG_065-14a>¶
品(十二/人)七品(六/人)八品(五/人)九品(四/人)凡諸親王府屬並給士¶
力數如白直其防閤庶僕白直士力納課者毎年不過¶
二千五百執衣元不過一千文防閤庶僕舊制季分月¶
俸食料雜用即有分諸官應月給開元二十四年六月¶
乃撮而同之通謂之俸料一品月俸料八千食料千八¶
百雜用千二百防閤十五千通計共二十又六千三品¶
月俸五千食料千一百雜用九百防閤十千通計十七¶
千四品月俸三千五百食料七百雜用七百防閤六千¶
<pb:KR2m0009_WYG_065-14b>¶
六百六十七通計十一千五百六十七五品月俸三千¶
食料六百雜用六百防閤五千通計九千二百六品月¶
俸二千食料四百雜用四百庶僕二千五百通計五千¶
三百七品月俸千七百五十食料三百五十雜用三百¶
五十庶僕千六百通計四千五十八品月俸千三百五¶
十食料三百雜用三百庶僕六百通計二千五百五十¶
九品月俸千五十食料二百五十雜用二百庶僕四百¶
通計千九百(其數目國初以来即有中開/色目或有加減今方為定制)員外官帶同¶
<pb:KR2m0009_WYG_065-15a>¶
正者不減正員官食料錢不帶同正者減半(致仕官建/中三年九)¶
(月勅所請半禄料及賜物等並宜從勅出日於本貫及/寄住處州府支給至貞元四年四月勅其宴㑹及朔望)¶
(朝參並依恒式自/今已後宜准此)諸州縣不配防人處城及倉庫門各¶
二人須守䕶者取年十八已上中男及殘疾據見在數¶
均為番地勿得偏併毎番一旬毎城門各四人倉庫門¶
各二人(其倉門毎萬石加一人/石數雖多不得過五人)其京兆河南府及赤縣¶
大門各六人庫門各三人(其須修理官廨及祗承官人/聼量配驅使若番上不到應)¶
(湏徴課者毎番閒月不得過一/百七十忙月不得過二百文)滿五旬者殘疾免課調¶
<pb:KR2m0009_WYG_065-15b>¶
中男免雜徭其州城郭之下户數不登者通取於他縣¶
總謂之門夫其後舉其名而徴其資以給郡縣之官其¶
門之多少課之高下任土作制無有常數天寳五載制¶
郡縣白直計數多少同料錢加稅以充之不得配丁為¶
白直十四載八月制兩京文武官九品以上正員官自¶
今以後毎月給食雜用防閤庶僕等宜十分率加二分¶
其同正官加一分仍永為常式(乾元元年制外官給半/料以職田不給料令度)¶
(支使量閒劇司給手力課員外官一切無料大歴三年/通計京城諸司毎月給手力資錢凡四萬七千五百四)¶
<pb:KR2m0009_WYG_065-16a>¶
(十六貫四十文並以天下青苖錢充初以常賦不給乃/稅人墾田畆十有五錢資用窘急不暇成熟候苖青即)¶
(征之故謂之青苖錢主其任者為青苖使貞元四年正/月勅京文武官員及兩京府縣官總三千七百七貫據)¶
(元給及雜加毎當錢五萬一千四百四貫六百一十七/文一年都當六十一萬六千八百五十五貫四百文)¶
天寳七載九月勅五品以上正元清官諸道節度使及¶
太守等並聼常蓄絲竹以展歡娯行樂盛時式覃中外¶
至八載六月勅其男口給使王公家不過二十人其職¶
事官一品不得過十人三品不得過八人四品不得過¶
六人五品不得過四人京文武清官六品七品不得過¶
<pb:KR2m0009_WYG_065-16b>¶
二人八品九品不得過一人(百官家蓄絲竹及給使口/並是朝恩優寵資給故附)¶
(於庻僕俸/料之後)建中三年令文武百官毎月料錢一百貫已¶
上者三分減一八十貫以上者五分減一餘減有差三¶
十貫以下者不減待兵革寧後依舊興元元年乃詔凖¶
元數支給元和七年中書門下奏國家依品制俸官一¶
品月俸三十千職田禄米大約不過千石一品以下多¶
少可知艱難以來網禁漸弛於是增置使額厚請俸錢¶
故大歴中權臣月俸有至九千貫者列郡刺史無大小¶
<pb:KR2m0009_WYG_065-17a>¶
給皆千貫常衮為相始立限約至李泌又量其閒劇隨¶
事増時謂通濟理難減削然有名存職廢額去俸存閒¶
劇之間厚薄頓異乃命詳定減省十五年勅近者毎嵗¶
給費量入不充外官俸禄據數抽貫今幸遇豐登八方¶
寧謐其度攴所凖勅應給用錢毎貫抽五十文都計一¶
百五十萬貫文並宜停抽大中六年中書門下奏應諸¶
州刺史既欲責其潔已須令俸禄稍充但以厚薄不同¶
等級無制致使俸薄處無人願去禄厚處終日爭先應¶
<pb:KR2m0009_WYG_065-17b>¶
中下州司馬軍事俸料共不滿一百千者請添至一百¶
千緊上州添至一百五十千雄望州添至二百千先已¶
過者即仍舊　梁開平三年詔百官俸料委左藏庫依¶
則例全給　漢乾祐三年勅諸道州府令錄判官主簿¶
宜令等第支與俸户逐户毎月納錢五百與除二稅外¶
免放諸雜差遣不得更種職田所定俸户於中等無色¶
役人户内置不得差令當直及赴衙參若是令錄判司¶
主簿除本分人數外剰占俸户及令當直手力更納課¶
<pb:KR2m0009_WYG_065-18a>¶
錢並許百姓陳告　周顯徳五年中書奏諸道州府縣¶
官及軍事判官並宜則例定料錢及米麥等以來年支¶
給其内外官課户莊户俸户柴炭紙筆户等並停如今¶
後更有人户願充此等户者仰本州勒充軍户配本州¶
牢城執役¶
宋興咸平間知制誥楊億上疏言唐制内外官俸錢支¶
外有禄米職田又給防閤庶僕親事帳内執衣白直門¶
夫各以官品差定其數歳収其課資於家本司又有公¶
<pb:KR2m0009_WYG_065-18b>¶
廨田食本錢以給公用自唐末離亂國用不充百官俸¶
錢並減其半自餘别給一切權罷官於半俸之中已是¶
除陌又於半俸三分之内其二分以他物給之鬻於市¶
㕓十裁得其三曾糊口之不及豈代耕之足云昔漢宣¶
帝下詔云吏能勤事而俸禄薄欲其無侵漁百姓難矣¶
遂加吏俸著於策書竊見今之結髪登朝陳力就列其¶
俸也不能致九人之飽不及周之上農其禄也未嘗有¶
百石之入不及漢之小吏若乃左右僕射百僚之師長¶
<pb:KR2m0009_WYG_065-19a>¶
位莫崇焉月俸所入不及軍中千夫之師甚可駭也豈¶
稽古之意哉欲乞百官俸禄雜給並循舊制既豐其稍¶
入可責以廉隅直限以常員理當減於舊費又唐虞之¶
制也乾興已後俸禄添給傔人餐錢之制更革為多至¶
嘉祐始著於禄今自宰相而下至嶽瀆廟主簿凡四十¶
一等熙寧以來悉用嘉祐禄今無所損益元豐一新官¶
制職事官職錢以寄禄官高下分行守試三等大率官¶
以禄令為准而在京官司供給之數皆併為職錢如大¶
<pb:KR2m0009_WYG_065-19b>¶
夫為郎官既請大夫俸矣又給郎官職錢視嘉祐時賦¶
禄為優至崇寧間蔡京秉政呉居厚張康國輩貪鄙為¶
徒於寄禄官俸錢職事官職錢外復増供給食料等錢¶
如京僕射俸外又請司空俸其餘傔從錢米並支本色¶
餘執政皆然視元豐制禄之法増倍矣中興俸禄之制¶
參用嘉祐元豐政和之舊少所增損惟兵興之始宰執¶
請受權支三分之一或支三分之二或支賜一半隆興¶
及開禧自陳損半支給皆權宜也其後内外官有添支¶
<pb:KR2m0009_WYG_065-20a>¶
料錢職事官有職食厨食錢職纂修者有折食錢在京¶
釐務官有添支錢添支米選人使臣職田不及者有茶¶
湯錢其餘禄粟傔人悉還疇昔今合新舊制而參紀之¶
元豐定制以官寄禄中興重加修定　文臣請俸開府¶
儀同三司料錢一百貫特進九十貫(春冬衣絹各二十/五疋小綾十疋春)¶
(羅一疋冬/綿五十兩)金紫光禄大夫銀青光禄大夫(料錢各六十/貫春冬絹各)¶
(二十疋小綾七疋春/羅一疋冬綿五十兩)宣奉大夫正奉大夫正議大夫通¶
奉大夫(料錢各五十貫春冬絹各十七疋/小綾五疋春羅一疋冬綿五十兩)通議大夫大¶
<pb:KR2m0009_WYG_065-20b>¶
中大夫中大夫中奉大夫中散大夫(料錢各四十五貫/春冬絹各十五疋)¶
(小綾三疋春羅一/疋冬綿五十兩)朝議大夫奉直大夫朝請大夫朝散¶
大夫朝奉大夫(以上料錢各三十五貫春冬絹各/十三疋春羅一疋冬綿三十兩)奉儀¶
郎(料錢二十貫春冬絹各十/疋春羅一疋冬綿三十兩)通直郎(料錢十八貫春冬/絹各七疋春羅一)¶
(疋冬綿/三十兩)宣教郎(料錢十五貫春冬絹/各五疋冬綿十五兩)宣義郎(料錢十二/貫春冬絹)¶
(各五疋冬/綿十五兩)承事郎(料錢十貫春冬絹各/五疋冬綿十五兩)承奉郎(料錢/八貫)承¶
務郎(料錢七貫元豐以來釐務/止支驛料大觀二年定支)以上料錢一分見錢二¶
分折支毎貫折錢在京四百文在外四百文到任添給¶
<pb:KR2m0009_WYG_065-21a>¶
驛料承直郎(料錢二十五貫茶湯錢十貫厨料米六斗/麺一石五斗藁四十束柴二十束馬一匹)¶
(春冬絹六疋/綿十二兩)儒林郎(料錢二十貫茶湯錢十貫厨料米/六斗麵一石五斗藁二十束柴十)¶
(五束春冬絹各/五疋綿十兩)文林郎(料錢十五貫茶湯錢十貫厨料/米六斗麵一石五斗藁二十束)¶
(柴十五束春冬絹/各五疋綿十兩)從仕郎從政郎修職郎(以上料錢各/十五貫茶湯)¶
(錢十貫米/麥各二石)迪功郎(料錢十二貫茶湯錢十/貫米麥各一石五斗)以上錢折支¶
中給一半見錢一半折支毎貫折見錢七百文釐務日¶
給滿替日住　武臣請俸太尉(料錢一百貫春服羅一/疋小綾及絹各十疋冬)¶
(服小綾一十疋絹/二十疋綿五十兩)正任節度使(在光禄大夫之下初除/及管軍同料錢四百禄)¶
<pb:KR2m0009_WYG_065-21b>¶
(粟一百/五十石)承宣使(在通議大夫之下料錢/三百貫禄粟一百石)觀察使(在中大/夫之下)¶
(料錢各二百貫禄粟/一百石米麥十五石)防禦使(在中散大夫以下料錢二/百貫禄粟一百石米麥各)¶
(一十二/石五斗)團練使(在中散大夫之下料錢一百五/十貫禄粟七十石米麥各九石)諸州刺¶
史(在中散大夫之下料錢一百貫/禄粟五十石来麥各七石五斗)自承宣使以下不帶¶
階官者為正任帶階官者為遥郡各在正任之下請俸¶
與次任正任一同靖康指揮遥郡以上俸錢衣賜傔人¶
俸馬權支三分之二殿前三衙四廂捧日天武左右廂¶
都指揮使遥郡團練使(料錢一百貫文春/冬服絹各十疋)殿前諸班直¶
<pb:KR2m0009_WYG_065-22a>¶
都虞候諸軍都指揮使遥郡刺史(料錢五十/貫衣同前)龍衞神衞¶
右廂都指揮使遥郡團練使(同捧日/天武)龍神衞諸軍都指¶
揮使遥郡刺史(同殿/前)左右衞上將軍(在光禄大/夫之下)諸衞上¶
將軍(在通直大夫之下以上料錢各六十貫春冬/綾各五疋絹各十疋春羅一疋冬綿五十兩)左右¶
金吾衞大將軍(在中散大夫之下料錢三十五貫春冬/綾三疋絹七疋春羅一疋冬綿三十兩)¶
諸衞大將軍(在中散大夫之下料錢二十五貫春冬綾/三疋絹各七疋春羅一疋冬綿二十兩)¶
諸衞將軍(在朝奉郎之下料錢二十貫春冬綾各/二疋絹各七疋春羅一疋冬綿十五兩)率府¶
率(在奉議/郎之下)率府副率(在通直郎之下料錢十三貫春冬/絹各五疋春羅一疋冬綿十五兩)¶
<pb:KR2m0009_WYG_065-22b>¶
通侍大夫(在中散大夫之下料錢五十貫禄粟二十五/石春絹七疋冬絹十疋綿三十兩傔二十人)¶
(馬三/匹)正侍大夫宣正大夫履正大夫協忠大夫中侍大¶
夫(以上在中散大夫之下料錢各三十七貫禄粟一十/五石春絹七疋冬絹十疋綿三十兩傔二十人馬三)¶
(匹/)中亮大夫(在中散大夫之下料錢三十七貫禄粟一/十五石春絹九疋冬絹十疋綿三十兩傔)¶
(二十人/馬三匹)中衞大夫翊衞大夫親衞大夫(在中散大夫之/下防禦使之上)¶
拱衞大夫左武大夫右武大夫(並在奉直大夫之下諸/司正使之上以上料錢)¶
(並二十七貫春絹七疋/冬絹十疋綿三十兩)武功大夫武徳大夫武顕大夫¶
武節大夫武畧大夫武經大夫武義大夫(並在朝奉大/夫之下以上)¶
<pb:KR2m0009_WYG_065-23a>¶
(各料錢二十五貫厨料米一石麵二/石春絹七疋冬絹一十疋綿三十兩)正侍郎宣正郎履¶
正郎恊忠郎中侍郎中亮郎中衞郎翊衞郎親衞郎拱¶
衞郎左武郎右武郎(以上並在朝奉郎下料錢各二十/貫春絹五疋冬絹七疋綿二十兩)¶
武功郎武徳郎武顯郎武節郎武畧郎武義郎武翼郎¶
(並在承議郎之下以上各料錢二十貫厨料/米麺各一石春絹五疋冬絹七疋綿二十兩)訓武郎(料/錢)¶
(十七貫春絹五疋冬/絹七疋綿二十兩)修武郎(料錢十七貫春絹五疋/冬絹七疋綿二十兩)從¶
義郎秉義郎(並料錢十貫帯職錢十二貫/春絹四疋冬絹五疋綿十兩)忠訓郎忠翊¶
郎(並料錢七貫帶職錢十貫春/冬絹各四疋冬綿十五兩)成忠郎保義郎(並料錢/五貫𢃄)¶
<pb:KR2m0009_WYG_065-23b>¶
(職錢七貫春冬絹/各四疋綿十五兩)承節郎承信郎(並料錢四貫春冬絹/各三疋錢二貫文)¶
進武校尉(料錢三貫春/冬絹各三疋)進義校尉(料錢二貫春/冬絹各三疋)下班祗¶
應(各隨差使理年不等自三年至十二年料/錢七百文粮二石五斗春冬絹各五疋)進武副尉¶
(料錢/三貫)進義副尉(料錢/一貫)守闕進義副尉(料錢/三貫)　料錢職錢¶
紹興仍政和之舊宰相樞密使料錢月三百貫(政和左/輔右弼)¶
(為宰相紹興左右僕射同中書門下平章事為宰相舊/制春冬服小綾各二十疋絹各三十疋春羅一疋冬綿)¶
(一百兩初建炎元年指揮宰執請/受並權支三分之二支賜支一半)知樞宻院事參知政¶
事樞宻副使同知樞宻院事僉書樞密院事(料錢二百/貫春冬服)¶
<pb:KR2m0009_WYG_065-24a>¶
(卜綾各十疋絹各二十疋/春羅一疋冬綿五十兩)太師太傅太保少師少傅少¶
保(料錢三百貫春服羅三疋權攴一疋小綾三十疋支/二十疋絹四十疋支三十疋冬服綾絹同綿二百兩)¶
(支一/百兩)以下職事官並支職錢開封牧錢一百貫(春服羅/一疋小)¶
(綾絹各十疋冬服小綾十/疋絹二十疋綿五十兩)太子太師太保太傅職錢二¶
百貫(春服羅一疋小綾十疋絹一十/五疋冬服綾絹同綿五十兩)少師少傅少保百¶
五十貫(春冬服小綾各七疋絹各二/十疋春羅一疋冬綿五十兩)御史大夫六部尚¶
書(行六十貫守五十五貫試五十貫春服羅一疋/小綾五疋絹十七疋冬服綾絹同綿五十兩)翰林¶
學士承㫖翰林學士五十貫(春服/同上)左右散騎常侍(行五/十五)¶
<pb:KR2m0009_WYG_065-24b>¶
(貫守五十貫試四十五貫春服小綾三疋/絹十五疋羅一疋冬綾絹同綿五十兩)太子詹事(錢/衣)¶
(同賓客小綾/各止三疋)給事中中書舍人(行五十貫守四十五貫/試四十貫服同詹事)¶
左右諫議大夫(行四十五貫守四十貫/試三十七貫餘同舍人)權六曹侍郎(職/錢)¶
(四十貫/餘同上)太常宗正卿(行三十八貫守三十五貫試/三十二貫春冬衣隨官序)祕書¶
監(行四十二貫守三十/八貫試三十五貫)七寺卿國子祭酒(行三十五貫/守三十二貫)¶
(試三十/貫文)太常宗少卿祕書少監(行三十八貫守三/十貫試二十八貫)中書¶
門下省檢正諸房公事左右司郎中(行四十貫守三十/七貫試二十七貫)¶
國子司業少府將作軍器監(行三十二貫守三/十貫試二十八貫)太子少¶
<pb:KR2m0009_WYG_065-25a>¶
詹事(行三十五貫守三/十二貫試三十貫)太子左右諭徳(行三十二貫守/三十貫試二十)¶
(九/貫)起居郎起居舍人侍御史(行三十七貫守三十/五貫試三十二貫)左右¶
司員外郎六曹郎中(同/上)殿中侍御史左右司諫(行三十/五貫守)¶
(三十二貫/試三十貫)左右正言(行三十二貫守三/十貫試二十七貫)諸司員外郎(同/司)¶
(諫/)少府將作軍器少監(行三十五貫守三十/二貫試二十五貫)太子侍讀¶
侍講(行三十五貫守二/十二貫試二十貫)監察御史(同正/言)太子中舍人太¶
子舍人(行二十貫守十/九貫試十八貫)太常丞太醫令宗正丞知大宗¶
正丞祕書丞大理正著作郎(行三十五貫守三十二貫/試二十貫紹興元年指揮)¶
<pb:KR2m0009_WYG_065-25b>¶
(宣教郎任館職寺監丞簿評事臺法主簿寺簿正/司直添給職錢一十六貫指揮毎月特支米三石)七寺¶
丞(行三十二貫/守二十貫)祕書郎(行三十二貫守二/十貫試一十八貫)太常博士(同/七)¶
(寺/丞)著作佐郎(同祕/書郎)國子監丞(同七/寺丞)大理司直評事(同著/作郎)¶
少府將作都水監丞(行三十貫/守十八貫)祕書省校書郎(行十八/貫守十)¶
(六貫試/十四貫)正字(行十六貫守十/五貫試十四貫)御史臺檢法主簿九寺簿¶
(行二十貫/守十八貫)諸王宫大小學教授太武學博士(行二十貫/守十八貫)¶
(試十六貫今諸王府翊善贊/讀直講記室料錢並支見錢)律學博士(行十八貫守十/七貫試十六貫)¶
太常寺奉禮郎(十六/貫)太常寺太祝郊社令(行十八貫/守十六貫)太¶
<pb:KR2m0009_WYG_065-26a>¶
官令(十八/貫)五監主簿(行十八貫/守十六貫)太學正錄武學諭(行十/八貫)¶
(守十七貫/試十六貫)律學正(行十六貫守十/五貫試十四貫)密院官屬都丞㫖丞¶
㫖(料錢四十貫職錢三十貫丞㫖二十五貫春服羅一/疋小綾三疋絹十五疋冬服小綾五疋絹十五疋綿)¶
(五十/兩)副都丞㫖(料錢三十貫職錢二十貫副丞㫖諸房/副丞㫖十五貫若諸房副承㫖同主管)¶
(承㫖司公事加五貫春衣羅一疋/絹一十五疋冬絹同綿三卜兩)檢詳諸房文字(職錢/三十)¶
(五貫厨食錢/毎日五百文)計議編修官(添支錢十貫第三等折食錢/二十五貫厨食錢每日計五)¶
(百/文)　凡諸職事官職錢不言行守試者准行給職事官¶
衣如寄禄官例及無立定則例者隨寄禄官給職料錢¶
<pb:KR2m0009_WYG_065-26b>¶
米麥計實數給兩應給者(謂職錢/米麥)從多給諸承直以下¶
充職事官(謂大理司直評事祕書省正字太學/博士正錄武學博士諭律學博士正)聽支階¶
官請受及添給諸稱請受者謂衣糧料錢餘並為添給¶
舊制觀文殿大學士三十貫(米三石/麺五石)觀文殿學士資政¶
保和殿大學士二十貫(米三石/麺五石)資政保和殿學士十五¶
貫(米三石麺五石同上春冬小綾各五疋/絹各十七疋春羅一疋冬綿五十兩)龍圖天章寳¶
文顯謨徽猷敷文閣學士直學士十五貫(春冬小綾各/二疋絹各十)¶
(五疋春羅一疋/冬綿五十兩)寳和殿龍圖天章寳文顯謨徽猷敷文¶
<pb:KR2m0009_WYG_065-27a>¶
閣待制同先是大觀或言添支厚薄不均其後自學士¶
而下改名貼職錢觀文殿大學士(貼職錢一百貫文米/麥各二十五石添支)¶
(米三石麺五石/方子茶二斤)觀文殿學士及資政保和殿大學士(貼/職)¶
(錢八十二貫米麥同添/攴錢十貫添支米麥同)資政保和殿學士(貼職錢七十/貫米麥同添)¶
(支麵同方子茶二斤春冬綾五/疋絹十七疋綿五十兩羅一疋)端明殿學士(貼職錢五/十貫米麥)¶
(二十石添支米三石麵五石方子茶二斤春/冬綾五疋絹一十七疋羅一疋冬綿五十兩)龍圖天章¶
寳文顯謨徽猷敷文閣學士樞密直學士(正三品貼職/錢四十貫米)¶
(麥各四十石添支米二石麵五石方子茶二斤/春冬綾五疋絹十七疋春羅一疋冬綿五十兩)龍圖天¶
<pb:KR2m0009_WYG_065-27b>¶
章寳文徽猷敷文閣直學士保和殿待制(貼職錢三十/貫米麥各十)¶
(七石五斗春冬綾各三疋絹十/五疋春羅一疋冬綿五十兩)龍圖天章寳文顯謨徽¶
猷敷文閣待制(貼職錢二十貫米麥各十二石五斗春/冬綾各三疋絹十五疋春羅一疋冬綿)¶
(五十/兩)集英殿修撰祕文殿修撰祕閣修撰(以上貼職錢/各十五貫)¶
直龍圖天章寳文閣直顯謨徽猷敷文閣直祕閣(以上/貼職)¶
(錢各/十貫)宣和間罷支貼職錢仍舊制添支紹興因之令諸¶
觀文殿大學士至保和殿大學士料錢春冬服隨本官¶
資政殿大學士至待制料錢隨本官春冬服從一多給¶
<pb:KR2m0009_WYG_065-28a>¶
又諸學士添支錢曽任執政官以上者在京外任並支¶
其餘在京支外任不支米麵茶炭俸馬傔人衣糧内外¶
任並給酒添支馬草料外任勿給外此有依祖例添支¶
(如六部尚書而下職事官八等第支厨食錢自十五貫/至九貫凡四等並依宣和指揮修書官折食錢監修國)¶
(史四十貫史館修撰直史館本省長貳三十七/貫五百檢討著作三十五貫並依自來體例)有特㫖¶
添支(如紹興元年指揮館職寺監直簿評事臺法主簿/寺正司直博士添職錢十貫文六年指揮五寺三)¶
(監祕書大宗正丞太常博士著作祕書校書郎著作佐/郎正字大理寺正司直評事臺簿刪定官檢鼓奏告院)¶
(特支米三石計/議編修官二石)各有序次其在外知判州府軍監等分¶
<pb:KR2m0009_WYG_065-28b>¶
曹列屬等第多寡有以州望者荆南永興江寧揚潭州¶
三十千鳯翔洪州二十千(廣州知州七百千逐月均給/任成都府給鐵錢三百千梓)¶
(州二百千餘州/約銅錢數給)有以都總管經畧安撫等使者河北四¶
路(眞定府路知眞定府高陽關路知瀛州/定州路知定州大名府路知大名府)陜西逐路(永/興)¶
(路知永興軍縁邊秦鳯路兼知秦州涇原/路知渭州環慶路知慶州鄜延路知延州)河東路(知太/原府)¶
前任兩府並五十千大中大夫待制以上三十千(並特/添二)¶
(十千知大名府如常河北路安撫使/同知並州帶學士即五十千無特給)三路管幹機宜文¶
字朝官十千京官七千知桂州充廣南西路都鈐轄經¶
<pb:KR2m0009_WYG_065-29a>¶
畧安撫使自大中大夫以上三十千(朝臣充廣西路兵/馬都鈐轄兼本路)¶
(安撫管幹經畧司/公事即二十千)河北沿邊安撫副使都監以横行使¶
充三十千(自横行副使并武功大夫至敦武郎以上充/二十千秉義郎閤門祇候充都監郎十五千)¶
同管幹河東沿邊安撫司公事以横行副使至敦武郎¶
以上二十千(秉義祇候/十五千)通判大藩京朝官有二十千至¶
十千者餘州軍十千至七千者京官七千(京官通判成/都府給鐵錢)¶
(八十千京官六十千朝官通判成都府梓州/䕫路州軍府給鐵錢七十千京官五十千)簽判朝官¶
十千京官七千(朝官簽判成都梓州給鐵/錢七十千京官五十千)三路都轉運¶
<pb:KR2m0009_WYG_065-29b>¶
使淮南荆浙江湖制置茶鹽礬稅都大發運使大中大¶
夫待制中散大夫以上三十千朝官充發運使副二十¶
千(武功大夫至武翼郎充發運使/副都監同朝官充判官十千)三門白波發運使朝¶
官二十千(朝官充判官十/千京官七千)諸路轉運使副朝官二十千¶
(任成都梓州䕫路給鐵錢自/六十千至四十千凡三等)府界幷諸路州府軍監縣¶
鎭監當朝官七千京官五千至四千有二等武功大夫¶
以下至進義校尉自十千至三千凡七等(朝官任川峽/州府軍監給)¶
(鐵錢五十千京官三十千至二十五千凡二等進義校/尉以上成都梓州䕫路自六十千至二十五千凡五等)¶
<pb:KR2m0009_WYG_065-30a>¶
朝官充陜西及江浙荆湖福建廣南提舉提㸃鑄錢等¶
公事自二十千至十五千凡二等朝官充都大提舉河¶
渠司幹當及提舉宫觀併催遣輦運催綱諸州監物務¶
等自十五千至七千凡三等(任川路給鐵/錢七十千)京官充催促¶
輦運催裝斛斗綱船并諸州監物務等自七千至五千¶
凡二等(任川路給鐵/錢五十千)都大提舉修䕶黄河防埽岸諸處¶
巡檢并監北京大内軍器庫并蔡河撥發傕綱等並以¶
兩省供奉官以下至内品充自十千至三千凡七等凡¶
<pb:KR2m0009_WYG_065-30b>¶
外任添給羊有二十口至二口凡六等米有二十石至¶
二石凡七等麵有三十石至二石凡七等傔有二十人¶
至二人凡七等馬有十匹至一匹凡六等　祿粟及隨¶
身元隨僕人之制宰相禄粟一百石(紹興三公侍中中/書尚書令左右僕)¶
(射同平章事/並為宰相)隨身七十人知樞密院事參知政事樞密¶
副使同知樞密院事祿粟一百石隨身五十人太師太¶
𫝊太保少師少傅少保一百石(舊制百/五十石)隨身一百人太¶
尉一百石隨身五十人節度使(禄粟已具/俸禄門)元隨五十人¶
<pb:KR2m0009_WYG_065-31a>¶
承宣使(具俸/禄門)元隨五十人觀察使防禦使(見俸/祿門)元隨三¶
十人團練使(見俸/禄門)元隨三十人諸州刺史(同/上)元隨二十¶
人通侍大夫正侍大夫宣正大夫履正恊忠中侍中亮¶
大夫(禄粟傔人並/具俸禄門)捧日天武左右廂都指揮遙郡團練¶
使五十石傔十人(龍神衞右廂都指揮/使帶遙郡團練使同)殿前都班直都¶
虞候諸軍都指揮使遙郡刺史二十五石傔五人(神龍/衞都)¶
(軍都指揮使帶/遥郡刺史同)諸學士添支米麵已附於前今載觀文¶
殿大學士傔二十人觀文殿學士資政保和殿大學士¶
<pb:KR2m0009_WYG_065-31b>¶
傔十人資政保和殿學士龍圖天章寳文顯謨徽猷敷¶
文閣學士傔七人樞密都承㫖傔十人副都承㫖諸房¶
副承㫖七人其餘京畿守令幕職曹官自十石七石五¶
石至於二石各有等中書堂後官提㸃五房公事逐房¶
副承㫖自七人五人至於一人各有數因仍前制舊史¶
已書凡任宰相執政有隨身太尉至刺史有元隨餘止¶
傔人紹興折色凡禄粟每名細色六斗(米麥中支管軍/給米六分麥四)¶
(分/)隨身元隨傔人糧每斗折錢三十文衣紬絹每疋一¶
<pb:KR2m0009_WYG_065-32a>¶
貫布每疋三百五十文綿毎兩四十文¶
　　職田(官品占田/)¶
孟子大國地方百里君十卿禄卿禄四大夫大夫倍上¶
士上士倍中士中士倍下士下士與庶人在官者同禄¶
禄足以代其耕也次國地方七十里君十卿禄卿禄三¶
大夫大夫倍上士上士倍中士中士倍下士小國地方¶
五十里君十卿禄卿禄二大夫大夫倍上士上士倍中¶
士中士倍下士¶
<pb:KR2m0009_WYG_065-32b>¶
　　朱子集註曰徐氏曰大國君田三萬二千畆其入¶
　　可食二千八百八十人卿田三千二百畆可食二¶
　　百八十八人大夫田八百畆可食七十二人上士¶
　　田四百畆可食三十六人中士田二百畆可食十¶
　　八人下士與庻人在官者田百畆可食九人至五¶
　　人次國君田二萬四千畆可食二千一百六十人¶
　　卿田二千四百畆可食二百一十六人小國君田¶
　　一萬六千畆可食千四百四十人卿田一千六百¶
<pb:KR2m0009_WYG_065-33a>¶
　　畆可食一百四十四人愚按君以下所食之禄皆¶
　　助法之公田藉農夫之力以耕而収其租士之無¶
　　田與庻人在官者則但受禄於官如田之入而已¶
王制夫圭田無征¶
　　鄭氏曰夫猶治也征稅也孟子曰卿以下必有圭¶
　　田治圭田者不稅所以厚賢也此則周禮之士田¶
　　以任近郊之地¶
晉武帝平呉之後有司奏詔書王公以國為家京城不¶
<pb:KR2m0009_WYG_065-33b>¶
宜復有田宅今未暇作諸國邸當使城中有往來之處¶
近郊有芻藁之田今可限之國王公侯京城得有一宅¶
一處近郊田大國田五十頃次國十頃小國七頃城内¶
無宅城外有之皆聼留之其官品第一至於第九各以¶
貴職占田品第一者占五十頃第二品四十五頃三品¶
四十頃四品三十五頃五品三十頃六品二十五頃七¶
品二十頃八品十五頃九品十頃而又各以品之高卑¶
䕃其親屬多者及九族少者三世宗室國賓先賢之後¶
<pb:KR2m0009_WYG_065-34a>¶
及士人子孫亦如之而又得䕃人以為衣食客及佃客¶
品第六已上得衣食客三人第七第八品二人第九品¶
及舉輦跡禽前驅由基强弩司馬羽林郎殿中冗從武¶
賁殿中武賁持椎斧武騎武持鈒冗從武賁武騎一人¶
其應有佃客者官品第一第二者佃客無過五十户三¶
品十户四品七户五品五户六品三户七品二户八品¶
九品一户晉書百官志諸公及開府位從公者給菜田¶
十頃騶十人立夏後不及田者食俸一年特進菜田八¶
<pb:KR2m0009_WYG_065-34b>¶
頃騶八人立夏後不及田者食俸一年光禄大夫給菜¶
田六頃田騶六人尚書令太子太傅少傅給田騶並同¶
光禄¶
　　按孟獻子曰畜馬乗不察於雞豚伐冰之家不畜¶
　　牛羊百乗之家不畜聚斂之臣言公卿大夫既有¶
　　俸廪不當與民爭利也漢列侯封君食租稅嵗卒¶
　　户二百如千户之君則二十萬可謂富矣而復效¶
　　富人廣畜田園如田蚡以外戚為相奉邑鄃食収¶
<pb:KR2m0009_WYG_065-35a>¶
　　多而且治宅田諸第田園極膏腴之𩔖是也漢時¶
　　亦未曽為之制至晉武詔王公以國為家京城不¶
　　宜復有田宅欲為之限得古意矣然所謂城中有¶
　　往來之地近郊有芻藁之田則似王制所謂湯沐¶
　　之地且所限止於京城則王戎所謂園田水碓周¶
　　徧天下者固未嘗為之限何邪¶
東晉寓居江左以來都下人多為諸王公貴人左右佃¶
客典計衣食客之類(詳見官品/占户門)　宋孝武時官品第一¶
<pb:KR2m0009_WYG_065-35b>¶
第二聽占山三頃第三第四品二頃五十畆第五第六¶
品二頃第七第八品一頃五十畆第九品及百姓一頃¶
(詳見征榷/山澤門)　魏制諸宰人之官各隨近給公田刺史十¶
五頃太守十頃治中别駕各八頃縣令郡丞六頃更代¶
相傳賣者坐如律　隋文帝令自諸王以下至於部督¶
皆給永業田各有差多者至百頃少者至三十頃其丁¶
男中男永業露田皆遵後齊之制並課樹以桑榆及棗¶
其田宅率三口給一畆京官又給職分田一品者給田¶
<pb:KR2m0009_WYG_065-36a>¶
五頃至五品則為田三頃其下每品以五十畆為差至¶
九品為一頃外官亦各有職分田又給公廨田以供用¶
開皇八年高熲奏諸州無課調處及課州管户數少者¶
官人禄力乗前以來恒出隨近之州但判官本為牧人¶
役力理出所部請於所管户内計户徴稅帝從之先是¶
京官及諸州並給公廨錢迴昜生利以給公用至是蘇¶
孝慈等以為所在官司因循往昔皆以公廨錢出舉興¶
生唯利是求煩擾百姓奏皆給地以營農迴易取利一¶
<pb:KR2m0009_WYG_065-36b>¶
皆禁止十七年詔在京及在外諸司公廨在市迴易及¶
諸處興生並聼唯禁出舉収利云　唐凡京諸司各有¶
公廨田司農寺(給二十/六頃)殿中省(二十/五頃)少府監(二十/二頃)太常¶
寺(二卜/頃)京兆府河南府(各十/七頃)太府寺(十六/頃)吏户部(各十/五頃)¶
兵部内侍省(各十/四頃)中書省將作監(各十/三頃)刑部大理寺(各/十)¶
(二/頃)尚書都省門下省太子左春坊(各十/一頃)工部(十/頃)光禄寺¶
太僕寺祕書省(各九/頃)禮部鴻臚寺都水監太子詹事府¶
(各八/頃)御史臺國子監京縣(各七/頃)左右衞太子家令寺(各/六)¶
<pb:KR2m0009_WYG_065-37a>¶
(頃/)衞尉寺左右驍衛左右武衞左右威衞左右領軍衞¶
左右金吾衞左右監門衞太子左右春坊(各五/頃)太子左¶
右衞率府太史局(各四/頃)宗正寺左右千牛衞太子僕寺¶
左右司衞率府左右清道率府左右監門率府(各三/頃)内¶
坊左右内率府率更府(各二/頃)在外諸司公廨田亦各有¶
差大都督府(四十/頃)中都督府(三十/五頃)下都督都䕶上州(各/三)¶
(十/頃)中州(二十/頃)官總監下州(各十/五頃)上縣(十/頃)中縣(八/頃)下縣(六/頃)¶
上收監上鎭(各五/頃)上縣及中下收司竹監中鎭諸軍折¶
<pb:KR2m0009_WYG_065-37b>¶
衝府(各四/頃)諸冶監諸倉監下鎭上關(各三/頃)牙市監諸屯¶
監上戍中關及津(各二頃其津隸/都水使者不給)下關(一頃五/十畆)中戍下¶
戍嶽瀆(各一/頃)諸京官文武職事各有職分田一品(十二/頃)¶
二品(十/頃)三品(九/頃)四品(七/頃)五品(六/頃)六品(四/頃)七品(三頃五/十畆)八¶
品(二頃五/十畆)九品(二/頃)並去京城百里内給其京兆河南府¶
及京縣官人職分田亦准此(即百里内地少欲於/百里外給者亦聼之)諸州¶
及都䕶府親王府官人職分之田亦各有等差二品(十/二)¶
(頃/)三品(十/頃)四品(八/頃)五品(七/頃)六品(五頃京城/縣亦准此)七品(四/頃)八品¶
<pb:KR2m0009_WYG_065-38a>¶
(三/頃)九品(二頃五/十畆)鎭戍關津嶽瀆及在外監官五品(五/頃)六¶
品(三頃五/十畆)七品(三/頃)八品(二/頃)九品(一頃五/十畆)三衞中郎將上¶
府折衝都尉(各六/頃)中府(五頃五/十畆)下府及諸郎將(各五/頃)上¶
府果毅都尉(四/頃)中府(三頃五/十畆)下府(三/頃)上府長史别將(各/三)¶
(頃/)中府下府(各二頃/五十畆)親王府典軍(五/頃)副典軍(四/頃)千牛備¶
身左右太子千牛備身(各二/頃)諸州上折衝府兵曹(二/頃)中¶
府下府(各一頃/五十畆)其外軍校尉(一頃二/十畆)旅帥(一/頃)隊正副(各/八)¶
(十/畆)皆於領側州縣界内給其校尉以下在本縣及去家¶
<pb:KR2m0009_WYG_065-38b>¶
百里内領者不給(其田亦借民佃植/至秋冬受數而已)諸職分陸田限三¶
月三十日稻田限四月三十日以前上者並入後人以¶
後上者入前人其麥田以九月三十日為限各前人耕¶
未種後人酬其功直已自種者准租分法其價六斗已¶
下者依舊定不得過六斗並取情願不得抑配開元十¶
年六月勅所置職田本非古法爰自近制是以因循事¶
有變通應須刪改其内外所給職田從今年九月以後¶
並宜停給十八年六月京官職田特令准令給受復用¶
<pb:KR2m0009_WYG_065-39a>¶
舊制(自大歴以来關中匱竭時物騰貴内官不給乃減/外官職田三分之一以給京官俸毎嵗通計給文)¶
(武正員員外官及内侍省閑廐五坊南北衙/宿衞并教坊内人家糧等凡給米七十萬石)¶
宋天聖間詔罷天下職田悉以嵗入租課送官具數上¶
三司計直而均給之朝廷方議措置令未下天子閲具¶
獄見吏有賄敗者多惻然傷之詔復給職田即毋得多¶
占佃户及無田而配出所租違者以枉法論後十餘年¶
至慶歴中詔限職田有司始申定其數政和八年臣僚¶
上言尚書省措置縣令自不滿五千户至滿萬户逓増¶
<pb:KR2m0009_WYG_065-39b>¶
給職田一頃夫天下圭租多寡不均乆矣縣令所得亦¶
參差不齊多至九百斛如淄川之高苑八百斛如常州¶
之江隂六百斛如常州之宜興自是而降或四五百或¶
二三百凡在河北京東西荆湖之間少則有至三二十¶
斛者閩廣有自來無圭租處川陜西路自守倅至簿尉¶
又以一路嵗入均給令獨不得而獨有今欲一概増給¶
一頃豈可得哉詔令職田頃畆未及條格者催促摽撥¶
乾道間臣僚言職田所以養亷亦或啓其不亷蓋交競¶
<pb:KR2m0009_WYG_065-40a>¶
於差遣之時多取於収歛之日以其所以養亷者為貪¶
也紹興間懼其不均則詔諸路提刑司依法摽撥官多¶
田少即於鄰近州縣通融頃管數足又詔將空間之田¶
為他司官屬所占者撥以足之仍先自簿尉始其有無¶
職田選人并親民小使臣毎員月支茶湯錢十貫文内¶
雖有職田每月不及十貫者皆與補足所以厚養亷之¶
利也懼其病民則委通判縣令覈實除其不可力耕之¶
田損其已定過多之額凡職租不許輙令保正催納或¶
<pb:KR2m0009_WYG_065-40b>¶
抑令折納見錢或無田平白監租或以虚數勒令代納¶
或額外數過多取皆申嚴禁止之令察以監司坐以贓¶
罪所以防其不亷之害也罷廢未㡬而復舊拘借未乆¶
而給還移充糴本轉収馬料旋復免行皆所以示優㤙¶
厲清操也若其頃畆多寡且有成式知藩府(謂三京穎/昌京兆成)¶
(都太原建康江陵延安興仁隆/徳開徳臨安府秦陽潭廣州)二十頃發運轉運使副¶
總管總管知節鎭十五頃知餘州及廣濟淮陽無為臨¶
江廣徳興國南康南安建昌邵武興化漢陽永康軍并¶
<pb:KR2m0009_WYG_065-41a>¶
路分鈐轄十頃發運轉運判官提舉淮南浙江南荆湖¶
東西河北路鹽事官通判藩府八頃知餘軍及監並通¶
判節鎭州鈐轄安撫副使都監路分都監將官發運司¶
幹辦公事七頃通判餘州及軍滿萬户縣令六頃藩府¶
判官錄事參軍州學敎授(並謂承務/郎以上者)都監發運轉運司¶
主管文字滿五千户縣令副將官五頃節鎭判官録事¶
參軍州學敎授(並謂承務/郎以上者)轉運司王管帳司不滿五千¶
户縣令滿萬户縣丞餘州都監走馬承受公事主管機¶
<pb:KR2m0009_WYG_065-41b>¶
宜文字同巡檢都大巡河提㸃馬監四頃節度掌書記¶
觀察支使藩府及節鎭推官巡檢縣鎭寨都監監寨主¶
巡捉私茶鹽駐泊捉賊在城監當餘州判官州學敎授¶
(謂承務郎/以上者)軍監都監三頃五十畆軍監判官餘州推官¶
餘州及軍監錄事參軍巡檢縣鎭寨都監寨主巡捉私¶
茶鹽駐泊捉賊在城監當藩府及節鎭曹官州學敎授¶
(謂承直/郎以上)滿五千户縣丞滿萬户縣簿尉巡轄馬逓鋪鎭¶
寨監當及監堰三頃餘州及軍監曹官州學教授(謂承/直郎)¶
<pb:KR2m0009_WYG_065-42a>¶
(以/上)不滿五千户縣丞滿五千户縣尉簿巡轄馬逓鋪縣¶
鎭寨監當及監堰二頃五十畆不滿五千户縣簿尉巡¶
轄馬逓鋪縣鎭寨監當及監堰二頃¶
　¶
　¶
　¶
　¶
　¶
<pb:KR2m0009_WYG_065-42b>¶
　¶
　¶
　¶
　¶
　¶
　¶
　¶
　文獻通考卷六十五¶
