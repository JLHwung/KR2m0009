# -*- mode: mandoku-view; -*-
#+TITLE: 文獻通考
#+DATE: 2015-08-24 22:49:39.011297
#+PROPERTY: ID KR2m0009
#+PROPERTY: BASEEDITION WYG    
#+PROPERTY: JUAN 卷二百六十三
<pb:KR2m0009_WYG_263-1a>¶
欽定四庫全書¶
　文獻通考卷二百六十三¶
　　鄱　陽　馬　端　臨　貴　與　著¶
　封建考四¶
　　春秋列國傳授本末事跡¶
　　隨¶
隨姬姓侯爵地在義陽隨縣今隨州　桓公六年楚武¶
王侵隨使薳章求成焉(薳章楚/大夫)軍於瑕以待之隨人使¶
<pb:KR2m0009_WYG_263-1b>¶
少師董成(隨大夫/董正也)鬭伯比言於楚子曰吾不得志於漢¶
東也我則使然我張吾三軍而被吾甲兵以武臨之彼¶
則懼而協以謀我故難間也漢東之國隨為大隨張必¶
棄小國小國離楚之利也少師侈請羸師以張之熊率¶
且比曰季梁在何益鬭伯比曰以為後圖少師得其君¶
王毁軍而納少師少師歸請追楚師隨侯將許之季梁¶
止之曰天方授楚楚之羸其誘我也君何急焉臣聞小¶
之能敵大也小道大淫所謂道忠於民而信於神也上¶
<pb:KR2m0009_WYG_263-2a>¶
思利民忠也祝史正辭信也今民餒而君逞欲祝史矯¶
舉以祭(詐稱功德以/欺鬼神也)公曰吾牲牷肥腯粢盛豐備何則¶
不信對曰夫民神之主也是以聖王先成民而後致力¶
於神故奉牲以告曰博碩肥腯謂民力之普存也謂其¶
畜之碩大蕃滋也謂其不疾瘯蠡也謂其備腯咸有也¶
(謂民力適完則六畜既大而滋/皮毛無疥癬兼備無所缺也)奉盛以告曰潔粢豐盛¶
謂其三時不害而民和年豐也奉酒醴以告曰嘉栗㫖¶
酒謂其上下皆有嘉德而無違心也所謂馨香無讒慝¶
<pb:KR2m0009_WYG_263-2b>¶
也故務其三時修其五教親其九族以致其禋祀於是¶
乎民和而神降之福故動則有成今民各有心而鬼神¶
乏主君雖獨豐其何福之有君姑修政而親兄弟之國¶
庶免於難隨侯懼而修政楚不敢伐　八年隨少師有¶
寵楚鬭伯比曰可矣讎有釁不可失也夏楚子合諸侯¶
于沈鹿黄隨不㑹使薳章讓黄楚子伐隨軍於漢淮之¶
間季梁請下之勿許而後戰所以怒我而怠冦也少師¶
謂隨侯曰必速戰不然將失楚師隨侯禦之望楚師季¶
<pb:KR2m0009_WYG_263-3a>¶
梁曰楚人尚左君必左(君楚/王也)無與王遇且攻其右右無¶
良焉必敗偏敗衆乃擕矣少師曰不當王非敵也弗從¶
(不從季/梁謀)戰於速杞隨師敗績隨侯逸鬭丹獲其戎車與¶
其戎右少師秋隨及楚平楚子將不許鬭伯比曰天去¶
其疾矣(謂少師見/獲而死)隨未可克也乃盟而還　莊公四年¶
楚武王荆尸授師孑焉以伐隨(尸陳也荆亦楚也更為/楚兵陣之法子者㦸也)¶
(楚始於此參/用㦸為陣)將齊(謂授兵/於廟)入告夫人鄧曼曰余心蕩鄧¶
曼歎曰王禄盡矣盈而蕩天之道也先君其知之矣故¶
<pb:KR2m0009_WYG_263-3b>¶
臨武事將發大命而蕩王心焉若師徒無虧王薨於行¶
國之福也王遂行卒於樠木之下令尹鬭祈莫敖屈重¶
除道梁溠營軍臨隨隨人懼行成(時祕王喪故為竒兵/更開直道溠水在義)¶
(陽厥縣西東南入鄖水梁橋也/隨人不意其至也故懼而行成)莫敖以王命入盟隨侯¶
且請為㑹於漢汭而還濟漢而後發喪　楚武王即位¶
之三十五年伐隨隨曰我無罪楚曰我蠻夷也今諸侯¶
皆為叛相侵或相殺我有敝甲欲以觀中國之政請王¶
室尊吾號隨人為之周請尊楚王室不聽還報三十七¶
<pb:KR2m0009_WYG_263-4a>¶
年楚熊通怒曰吾先鬻熊文王之師也早終成王舉我¶
先公乃以子男田令居楚蠻服皆率服而王不加位我¶
自尊耳乃自立為武王與隨人盟而去於是始開濮地¶
而有之五十一年周召隨侯數以立楚為王楚怒以隨¶
背己伐隨武王卒師中而兵罷(按此史記楚世家所紀/言伐隨王卒而兵罷即)¶
(左傳所紀莊公四年是也左傳不言楚脇/隨請於周而自尊之説今録之以廣異聞)　僖公二十¶
年隨以漢東諸侯叛楚冬楚鬭榖於莵帥師伐隨取成¶
而還　定公五年吳破楚入郢鬭辛與其弟巢以楚王¶
<pb:KR2m0009_WYG_263-4b>¶
奔隨吳人從之謂徐人曰周之子孫在漢川者楚實盡¶
之天誘其衷致罰於楚而君又竄之周室何罪君若惠¶
顧周室施及寡人以奬天衷君之惠也漢陽之田君實¶
有之楚子在公宫之北吳人在其南子期似王(昭王兄/公子結)¶
(也/)逃王而已為王曰以我與之王必免隨人卜與之不¶
吉乃辭吳曰以隨之辟小而密邇於楚楚實存之世有¶
盟誓至於今未改若難而棄之何以事君執事之患不¶
唯一人(一人/楚王)若鳩楚竟敢不聽命(鳩集/也)吳人乃退鑪金¶
<pb:KR2m0009_WYG_263-5a>¶
初宦於子期氏實與隨人要言(要言毋以王與/吳并脱子期)王使見¶
(王喜欲引見/之以比王臣)辭曰不敢以約為利(約為要/言也)王割子期之¶
心以與隨人盟¶
　　郯¶
郯嬴姓子爵地在今淮陽軍有古郯城　宣公四年魯¶
公及齊侯平莒及郯(莒郯二國有宿怨/故魯齊共平之)莒人不肯魯伐¶
莒取向　成公七年吳伐郯郯成季文子曰中國不振¶
旅蠻夷入伐而莫之恤(振整也/旅衆也)無弔者也夫(言不能相/愍恤也)¶
<pb:KR2m0009_WYG_263-5b>¶
詩曰不弔昊天亂靡有定其此之謂乎有上不弔其誰¶
不受亂(上謂/霸主)吾亡無日矣君子曰知懼如是斯不亡矣¶
　九年晉士爕聘於魯言伐郯也以其事吳故魯賂之¶
使緩師范文子不可曰君命無貳失信不立禮無加貨¶
事無二成(公私不/兩成)君後諸侯是寡君不得事君也&KR1858;將¶
復之季孫懼使宣伯帥師㑹晉人齊人邾人伐郯　襄¶
公七年郯子來朝始朝公也　昭公十七年郯子來朝¶
魯公與之宴昭子問焉曰少皥氏鳥名官何也郯子曰¶
<pb:KR2m0009_WYG_263-6a>¶
吾祖也我知之昔者黄帝氏以雲紀故為雲師而雲名¶
炎帝氏以火紀故為火師而火名共工氏以水紀故為¶
水師而水名大皥氏以龍紀故為龍師而龍名我髙祖¶
少皥摯之立也鳯鳥適至故紀於鳥為鳥師而鳥名鳯¶
鳥氏司歴也元鳥氏司分者也伯趙氏司至者也青鳥¶
氏司啟者也丹鳥氏司閉者也祝鳩氏司徒也鴡鳩氏¶
司馬也鳲鳩氏司空也爽鳩氏司寇也鶻鳩氏司事也¶
五鳩鳩民者也五雉為五工正利器用正度量夷民者¶
<pb:KR2m0009_WYG_263-6b>¶
也九扈為九農正扈民無淫者也自顓頊以來不能紀¶
逺乃紀於近為民師而命以民事則不能故也(言黄帝/以來受)¶
(命皆有雲火水龍鳯之瑞故就以名官/顓頊氏德不能致逺瑞故以民事命官)仲尼聞之見於¶
郯子而學之既而告人曰吾聞之天子失官學在四夷¶
猶信¶
　　虞¶
虞姬姓公爵出自太王子仲雍生季簡季簡生叔達叔¶
達生周章虞仲及武王克商求太伯仲雍之後得周章¶
<pb:KR2m0009_WYG_263-7a>¶
己為吳君别封其弟虞仲於周之北地在故夏墟河東¶
大陽縣今陜州平陸縣有虞城　桓公十年初虞叔有¶
玉(虞公/之弟)虞公求旃弗獻既而悔之曰周諺有之匹夫無¶
罪懷璧其罪吾焉用此其以賈害也乃獻又求其寳劔¶
叔曰是無厭也無厭將及我遂伐虞公故虞公出奔共¶
池　僖公二年晉荀息請以屈産之乗與垂棘之璧假¶
道於虞以伐虢公曰是吾寳也對曰若得道於虞猶外¶
府也公曰宫之竒存焉(宫之竒虞/之忠臣)對曰宫之竒之為人¶
<pb:KR2m0009_WYG_263-7b>¶
也懦而不能强諫且少長於君君暱之雖諫將不聽乃¶
使荀息假道於虞曰冀為不道入自顛軨伐鄍三門(前/是)¶
(冀伐虞至鄍鄍虞邑河東/大陽縣東北有顛軨坂)冀之既病則亦唯君故(言虞/報伐)¶
(冀使病將假道故稱/虞强以悦其心也)今虢為不道保於逆旅以侵敝邑¶
之南鄙敢請假道以請罪於虢虞公許之且請先伐虢¶
(喜於厚賂而/欲求媚也)宫之竒諫不聽遂起師夏晉里克荀息帥¶
師㑹虞師伐虢滅下陽先書虞賄故也　五年晉侯復¶
假道於虞以伐虢宫之竒諫曰虢虞之表也虢亡虞必¶
<pb:KR2m0009_WYG_263-8a>¶
從之晉不可啟寇不可翫一之謂甚其可再乎諺所謂¶
輔車相依唇亡齒寒者其虞虢之謂也公曰晉吾宗也¶
豈害我哉對曰太伯虞仲太王之昭也太伯不從是以¶
不嗣虢仲虢叔王季之穆也(虢仲虢叔王季/子文王母弟)為文王卿¶
士勲在王室藏於盟府將虢是滅何愛於虞且虞能親¶
於桓莊乎其愛之也桓莊之族何罪而以為戮不唯偪¶
乎親以寵偪猶尚害之况以國乎公曰吾享祀豐潔神¶
必據我對曰臣聞之鬼神非人實親惟德是依周書曰¶
<pb:KR2m0009_WYG_263-8b>¶
皇天無親惟德是輔又曰黍稷非馨明德惟馨又曰民¶
不易物惟德繄物如是則非德民不和神不享矣神所¶
馮依將在德矣若晉取虞而明德以薦馨香神其吐之¶
乎弗聽許晉使宫之竒以其族行曰虞不臘矣在此行¶
也晉不更舉矣八月晉侯圍上陽十二月晉滅虢師還¶
館於虞遂襲虞滅之執虞公及其大夫井伯以媵秦穆¶
姬而修虞祀且歸其職貢於王(虞所/命祀)自太伯作吳五世¶
而武王克殷封其後為二其一虞在中國其一吳在蠻¶
<pb:KR2m0009_WYG_263-9a>¶
夷十二世而晉滅中國之虞中國之虞滅二世而夷蠻¶
之吳興¶
　　虢¶
虢姬姓公爵出自王季子虢仲文王弟也仲與虢叔為¶
王卿士勲在王室藏於盟府而文王友愛二弟謂之二¶
虢武王克商封仲於𢎞農陜縣東南之虢城今鳯翔府¶
周室東遷虢公忌父林父俱為天子之相　隱公三年¶
鄭武公莊公為王卿士王貳於虢(王欲分政於虢/不專任鄭伯)鄭伯¶
<pb:KR2m0009_WYG_263-9b>¶
怨王王曰無之故周鄭交質王崩周人將畀虢公政鄭¶
祭足帥師取温之麥秋又取成周之禾周鄭交惡　八¶
年虢公忌父始作卿士於周　莊公十八年虢公晉侯¶
朝王王饗禮命之侑(王之覲羣后始則行饗禮先置醴/酒示不忘古飲宴則命以幣物侑)¶
(助也所以助歡敬/之意言備設也)皆賜玉五㲄馬三匹非禮也(䨇玉/為㲄)王¶
命諸侯名位不同禮亦異數不以禮假人(言侯不當與/公同賜也)¶
虢公晉侯鄭伯使原莊公逆王后於陳陳媯歸於京師¶
實惠后　十九年王子頹作亂衞師燕師伐周立子頹¶
<pb:KR2m0009_WYG_263-10a>¶
二十年鄭伯和王室不克遂以王歸冬王子頽享五大¶
夫樂及徧舞鄭伯聞之見虢叔曰寡人聞之哀樂失時¶
殃咎必至今王子頹歌舞不倦樂禍也夫司寇行戮君¶
為之不舉而况敢樂禍乎奸王之位禍孰大焉臨禍㤀¶
憂憂必及之盍納王乎虢公曰寡人之願也　二十一¶
年胥命於弭同伐王城鄭伯將王自圉門入虢叔自北¶
門入殺王子頽及五大夫鄭伯享王於闕西辟王廵虢¶
守虢公為王宫於玤(虢/地)王與之酒泉鄭伯之享王也王¶
<pb:KR2m0009_WYG_263-10b>¶
以后之鞶鑑予之(鞶帶而以鑑為飾也/今西方羌胡為然)虢公請器王予¶
之爵鄭伯由是始惡於王　二十六年秋虢人侵晉冬¶
虢人又侵晉　三十年樊皮叛王(周大/夫)王命虢公討樊¶
皮虢公入樊執樊仲皮歸於京師　三十二年有神降¶
於莘(有神聲以接/人莘虢地也)惠王問之内史過曰若之何對曰以¶
其物享焉其至之日亦其物也(享祭也若以甲乙日至/祭先脾玉用蒼服尚青)¶
(以此類/祭之)王從之内史過徃聞虢請命(虢請於神求/賜土田之命)反曰¶
虢必亡矣虐而聽於神神居莘六月虢公使祝應宗區¶
<pb:KR2m0009_WYG_263-11a>¶
史嚚享焉神賜之土田史嚚曰虢其亡乎吾聞之國將¶
興聽於民將亡聽於神神聰明正直而壹者也依人而¶
行(唯德/是予)虢多涼德其何土之能得　虢公夢在廟有神¶
人面白毛虎爪執鉞立於西阿(西榮/也)公懼而走神曰無¶
走帝命曰使晉襲於爾門公拜稽首覺召史嚚占之對¶
曰如君之言則蓐收也天之刑神也天事官成(官成禍/福各以)¶
(官象/成也)公使囚之且使國人賀夢舟之僑告其族曰衆謂¶
虢不久吾乃今知之君不度而賀大國之襲於己也何¶
<pb:KR2m0009_WYG_263-11b>¶
瘳吾聞之也大國道小國襲焉曰服小國傲大國襲焉¶
曰誅民疾君之侈也是以遂於逆命今嘉其夢侈必展¶
是天奪其鑒而益其疾也民疾其態天又誑之大國來¶
誅出令而逆宗國既卑諸侯逺已内外無親其誰云救¶
之吾不忍視也將行以其族適晉　閔公二年虢公敗¶
犬戎於渭汭舟之僑曰無德而禄殃也殃將至矣　僖¶
公二年晉假道于虞以伐虢虞公許之晉里克荀息帥¶
師㑹虞師伐虢滅下陽(下陽/虢邑)　虢公敗戎於桑田晉卜¶
<pb:KR2m0009_WYG_263-12a>¶
偃曰虢必亡矣亡下陽而不懼而又有功是天奪之鑒¶
而益其疾也必易晉而不撫其民矣不可以五稔　五¶
年晉復假道於虞以伐虢八月晉侯圍上陽問於卜偃¶
曰吾其濟乎對曰克之公曰何時對曰童謠云丙之晨¶
龍尾伏辰(龍尾尾星也日月之會曰/辰日在尾故尾星伏不見)均服振振取虢之¶
旂(戎事上下同服/振振盛貎也)鶉之賁賁天策焞焞火中成軍虢公¶
其奔(焞焞火星也賁賁鳥星之體也天策傅説星時近/日星微焞焞無光耀也言丙子平旦鶉火中軍事)¶
(有成功也已上皆童謠言童齔未有念慮之/感而㑹成嬉戲之言似若有鄉者或中或否)其九月十¶
<pb:KR2m0009_WYG_263-12b>¶
月之交乎(謂夏之九/月十月也)丙子旦日在尾月在策(是夜日月/合朔於尾)¶
(月行疾故至/旦而過在策)鶉火中必是時也冬十二月晉滅虢虢公¶
醜奔京師¶
　　紀¶
紀姜姓侯爵地在東莞劇縣今臨胊縣東壽光縣西¶
周夷王時紀侯譖齊哀公於周周烹哀公　隱公元年¶
紀人伐夷(夷國在城/陽莊武縣)　二年紀裂繻逆女于魯(紀大/夫)冬¶
魯伯姬歸于紀　紀子帛莒子盟于密　桓公五年齊¶
<pb:KR2m0009_WYG_263-13a>¶
侯鄭伯朝于紀欲以襲之紀人知之　六年魯㑹紀侯¶
于成紀來諮謀齊難也　冬紀侯來朝魯請王命以求¶
成于齊公告不能(紀微弱不能自通于天子欲因公/以請王命公無寵於王故告不能)¶
莊公元年齊師遷紀郱鄑郚(齊欲滅紀故徙其三/邑之民而取其地)　三¶
年紀季以□入于齊紀於是乎始判(季紀侯弟□紀邑/判分也分為附庸)¶
(始/此)　魯公次于滑將㑹鄭伯謀紀故也鄭伯辭以難¶
四年紀侯不能下齊以與紀季(盡以國/與季)夏紀侯大去其¶
國違齊難也公羊傳大去者何滅之孰滅之齊滅之曷¶
<pb:KR2m0009_WYG_263-13b>¶
為不言齊滅之為襄公諱故也春秋為賢者諱何賢乎¶
襄公復讎也何讎爾逺祖也哀公烹乎周紀侯譖之以¶
襄公之為於此焉者事祖禰之心盡矣逺祖者幾世乎¶
九世矣九世猶可以復讎乎雖百世可也¶
　　邢¶
邢姬姓侯爵地在廣平襄國縣隋改曰龍岡今邢州¶
隱公五年曲沃莊伯以鄭人邢人伐翼　閔公元年狄¶
人伐邢管敬仲言於齊侯曰戎狄豺狼不可厭也諸夏¶
<pb:KR2m0009_WYG_263-14a>¶
親暱不可棄也宴安酖毒不可懷也詩云豈不懷歸畏¶
此簡書簡書同惡相恤之謂也請救邢以從簡書齊人¶
救邢　僖公元年齊師及諸侯救邢邢人潰出奔師師¶
遂逐狄人具邢器用而遷之師無私焉夏邢遷于夷儀¶
諸侯城之　十八年邢人狄人伐衞圍莵圃衞侯以國¶
讓父兄子弟及朝衆曰茍能治之燬請從焉衆不可而¶
後師於訾婁狄師還(狄還邢獨/留拒衞)　十九年衞人伐邢以¶
報莵圃之役於是衞大旱卜有事於山川不吉寗莊子¶
<pb:KR2m0009_WYG_263-14b>¶
曰昔周饑克殷而年豐今邢方無道諸侯無伯天其或¶
者欲使衞討邢乎從之師興而雨　二十年齊狄盟于¶
邢為邢謀衞難也於是衞方病邢　二十四年衞人將¶
伐邢禮至曰不得其守國不可得也(禮至衞大夫守/謂邢正卿國子)我¶
請昆弟仕焉乃徃得仕　二十五年春衞人伐邢二禮¶
從國子廵城掖以赴外殺之正月丙午滅邢禮至為銘¶
曰余掖殺國子莫余敢止(惡其不知耻詐以/滅同姓而反銘功)¶
　　芮¶
<pb:KR2m0009_WYG_263-15a>¶
芮姬姓伯爵國在馮翊臨晉縣芮鄉今陜州芮城縣¶
武王時巢伯來朝芮伯作旅巢命　成王時芮伯為司¶
徒與太保彤伯畢公衞侯毛公同受顧命立康王厲王¶
説榮夷公芮良夫曰(良夫即/芮伯)王室其將卑乎夫榮夷公¶
好專利而不知大難夫利百物之所生也天地之所載¶
也而或專之其害多矣天地百物皆將取焉胡可專也¶
所怒甚多而不備大難以是教王王能乆乎又作桑柔¶
之詩以刺王　桓公三年芮伯萬之母惡芮伯之多寵¶
<pb:KR2m0009_WYG_263-15b>¶
人也故逐之出居於魏　四年秋秦師侵芮敗焉小之¶
也冬王師秦師圍魏執芮伯以歸(秦為芮所敗故伐/魏執芮伯將納之)¶
九年秋虢仲芮伯梁伯荀侯賈伯伐曲沃　十年秋秦¶
人納芮伯萬於芮¶
　　申¶
申姜姓侯爵其先神農之後為唐虞四岳受封於申國¶
在南陽宛縣今信陽軍　宣王時入為王卿士出為南¶
方侯伯尹吉甫作崧髙之詩以美其事　幽王娶申女¶
<pb:KR2m0009_WYG_263-16a>¶
為后生太子宜臼後寵褒姒廢申后及太子申侯怒與¶
繒(繒姒姓/之國)西夷犬戎攻殺幽王驪山下虜褒姒盡取周¶
賂以去諸侯乃即申侯共立故幽王太子宜臼為平王¶
東遷洛邑平王遣兵戍申周人怨思作揚之水之詩以¶
刺之　魯莊公六年楚武王伐申過鄧　十八年楚文¶
王與巴人伐申而驚其師　申後為楚所滅(楚滅申春/秋無明文)¶
(然僖公二十五年楚以申息之師伐商密其時息已亡/則所謂申息皆楚邑也申滅於楚可知二十八年楚師)¶
(敗於城濮楚子使謂子玉曰大夫/若入其若申息之老何亦一證)¶
<pb:KR2m0009_WYG_263-16b>¶
　　按申伯為蕃翰於宣王之時及幽王廢申后而申¶
　　侯召犬戎伐周弑王然則以世考之召戎弑君之¶
　　申侯即為蕃翰者之子也平王東遷王室微弱而¶
　　方且遣兵戍申以召譏刺蓋申侯忘父之忠而召¶
　　犬戎以禍王室平王復忘父之讎而勤兵師以戌¶
　　母家皆非善繼志之孝子也¶
　　鄫¶
鄫姒姓子爵夏后氏之後地在瑯琊鄫縣今襄邑縣東¶
<pb:KR2m0009_WYG_263-17a>¶
南　幽王末申侯與鄫人召西夷犬戎攻王殺王驪山¶
下　僖公十四年鄫季姬來寧于魯(季姬魯女/鄫夫人)公怒止¶
之以鄫子之不朝也夏遇于防而使來朝　十六年齊¶
㑹諸侯于淮謀鄫且東畧也(鄫為淮夷/所病故)城鄫役人病有¶
夜登邱而呼曰齊有亂不果城而還　十九年宋襄公¶
使邾文公用鄫子於次睢之社欲以屬東夷(睢水受汴/東經陳留)¶
(梁譙沛彭城縣入泗此水次有/妖神東夷皆社祠之用人以祭)　宣公十八年邾人戕¶
鄫子于鄫(自虐其君曰/弑自外曰戕)　襄公四年公如晉聽政晉侯¶
<pb:KR2m0009_WYG_263-17b>¶
享公公請屬鄫(鄫小國欲得使屬魯如須句/顓臾之比使助魯出貢賦也)晉侯不許¶
孟獻子曰以寡君之密邇於仇讎而願固事君無失官¶
命(晉官徵發/之命也)鄫無賦於司馬(晉司馬掌/諸侯賦)為執事朝夕之¶
命敝邑敝邑褊小闕而為罪寡君是以願借助焉晉侯¶
許之　冬十月邾人莒人伐鄫魯臧紇救鄫侵邾敗于¶
狐駘　五年魯穆叔覿太子於晉以成屬鄫書曰叔孫¶
豹鄫太子巫如晉言比諸魯大夫也　九月穆叔以屬¶
鄫為不利使鄫大夫聽命於㑹(鄫近魯境故欲以為屬/國既而與莒有忿魯不)¶
<pb:KR2m0009_WYG_263-18a>¶
(能救恐致譴責/故復乞還之)　六年莒人滅鄫鄫恃賂也晉人以鄫¶
故討魯曰何敢亡鄫季武子如晉見且聽命　八年莒¶
人伐魯東鄙以疆鄫田(莒既滅鄫魯侵其西界故/伐魯東鄙以正其封也)　昭¶
公四年九月取鄫言易也莒亂著邱公立而不撫鄫鄫¶
叛而來故曰取凡克邑不用師徒曰取¶
　　右以上言鄫亡事本左氏傳如公羊榖梁二家於¶
　　襄公四年所書莒人滅鄫則以為莒女為鄫夫人¶
　　而無子有女還嫁之於莒有外孫遂取以為鄫太¶
<pb:KR2m0009_WYG_263-18b>¶
　　子而立之蓋莒未嘗取鄫之地鄫未嘗滅特以外¶
　　姓主國祀故以滅書而鄫之亡在昭公四年蓋魯¶
　　滅之非莒也上距春秋所書莒人滅鄫凡二十九¶
　　年¶
　　郕¶
郕姬姓伯爵地在東平剛父縣西南有郕鄉　隱公五¶
年衞之亂也郕人侵衞故衞師入郕　十年齊人鄭人¶
入郕討違王命也　莊公八年魯師齊師圍郕郕降於¶
<pb:KR2m0009_WYG_263-19a>¶
齊師仲慶父請伐齊師公曰不可我實不德齊師何罪¶
罪我之由夏書曰臯陶邁種德德乃降姑務修德以待¶
時乎秋師還　文公十一年郕太子朱儒自安于夫鍾¶
(郕/邑)國人弗徇(弗順/也)　十二年郕伯卒郕人立君太子以¶
夫鍾與郕邽來奔公以諸侯逆之非禮也故書曰郕伯¶
來奔¶
　　巴¶
巴姬姓子爵地在巴郡江州縣今渝州江津　桓公九¶
<pb:KR2m0009_WYG_263-19b>¶
年巴子使韓服告於楚請與鄧為好楚子使道朔(楚大/夫)¶
將巴客以聘於鄧鄧南鄙鄾人攻而奪之幣殺道朔及¶
巴行人楚子使薳章讓於鄧鄧人弗受(言非鄾/人所攻)夏楚使¶
鬭亷及巴師圍鄾鄧養甥帥師救鄾三逐巴師不克鬭¶
亷衡陳其師於巴師之中以戰而北(偽北/走也)鄧人逐之背¶
巴師而夾攻之鄧師大敗鄾人宵潰　荘公十八年楚文¶
王即位與巴人伐申而驚其師巴人畔楚而伐那處取之¶
遂門於楚閻敖(楚大/夫)游涌而逸楚子殺之其族為亂巴¶
<pb:KR2m0009_WYG_263-20a>¶
人因之以伐楚楚子禦之大敗於津　文公十六年楚¶
大饑戎伐之庸人帥羣蠻叛楚楚子伐庸秦人巴人從¶
楚師遂滅庸　哀公十八年巴人伐楚圍鄾(楚/邑)初右司¶
馬子國之卜也觀瞻曰如志(子國未為令尹時卜為右/司馬得吉兆如其志觀瞻)¶
(楚開卜大夫/觀從之後也)故命之(命以為/右司馬)及巴師至將卜帥王曰寧¶
如志何卜焉(寜子/國也)使帥師而行請承(承/佐)王曰寢尹工尹¶
勤先君者也(柏舉之役寢尹吳由于以背/受戈工尹固執燧象奔吳師)三月楚公孫¶
寧吳由于薳固敗巴師於鄾故封子國於析君子曰惠¶
<pb:KR2m0009_WYG_263-20b>¶
王知志¶
　　江¶
江姓爵未詳國在汝南安陽縣今信陽縣之東南新息¶
縣之西　僖公二年齊侯宋公江人黄人盟于貫服江¶
黄也(江黄楚與國始來/服齊不召而至)　三年及齊宋㑹于陽榖　四¶
年及齊侯及諸侯之師侵蔡蔡潰遂伐楚盟于召陵¶
文公三年楚師圍江晉先僕伐楚以救江冬晉以江故¶
告於周(欲假天子之/威以伐楚)王叔桓公晉陽處父伐楚以救江¶
<pb:KR2m0009_WYG_263-21a>¶
門於方城遇息公子朱而還(子朱楚大夫伐江之帥也/聞晉師起而江兵觧故晉)¶
(亦/還)　四年楚人滅江秦伯為之降服出次不舉過數(降/服)¶
(素服也出次辟正寢不舉去盛/饌鄰國之禮有數今秦伯過之)大夫諫公曰同盟滅雖¶
不能救敢不矜乎吾自懼也(秦江同盟不見於/春秋不告故不書)¶
　　黄¶
黄嬴姓爵未詳國在光州定城有黄故城又云登州黄¶
縣　桓公八年楚子合諸侯于沈鹿(楚/地)黄隨不㑹使薳¶
章讓黄　莊公十九年楚子禦巴師大敗于津還鬻拳¶
<pb:KR2m0009_WYG_263-21b>¶
弗納遂伐黄敗黄師於踖陵(黄/地)　僖公二年齊宋江黄¶
盟于貫始服齊也　三年及齊宋㑹於陽榖　四年齊¶
會諸侯及江黄伐陳　十一年黄人不歸楚貢楚人伐¶
黄(黄恃/齊故)　十二年黄人恃諸侯之睦於齊也不共楚職¶
曰自郢及我九百里焉能害我夏楚滅黄¶
　　息¶
息姬姓侯爵國在汝南今蔡州新息縣　隱公十一年¶
鄭息有違言(以言語/相違恨)息侯伐鄭鄭伯與戰於竟息師大¶
<pb:KR2m0009_WYG_263-22a>¶
敗而還君子是以知息之將亡也不度德不量力不親¶
親不徵辭不察有罪(言語相恨當明徵其辭/以審曲直不宜轉鬭)犯五不韙¶
而以伐人其喪師也不亦宜乎　十年蔡哀侯娶於陳¶
息侯亦娶焉息媯將歸過蔡蔡侯曰吾姨也止而見之¶
弗賓(不禮/敬也)息侯聞之怒使謂楚文王曰伐我吾求救於¶
蔡而伐之楚子從之九月楚敗蔡師於莘以蔡侯獻舞¶
歸　十四年蔡哀侯為莘故繩息媯以語楚子(繩譽/也)楚¶
子如息以食入享遂滅息以息媯歸¶
<pb:KR2m0009_WYG_263-22b>¶
　　鄧¶
鄧曼姓侯爵國在河南新野今潁川陵縣　桓公七年¶
鄧侯吾離朝于魯　九年巴子使韓服告於楚請與鄧¶
為好楚子使道朔將巴客聘於鄧鄧南鄙鄾人攻而奪¶
之幣殺道朔及巴行人楚子使薳章讓鄧鄧人弗受夏¶
楚及巴師圍鄾鄧師大敗　莊公六年楚文王伐申過¶
鄧鄧祁侯曰吾甥也止而享之騅甥聃甥養甥(皆鄧甥/仕於舅)¶
(氏/者)請殺楚子鄧侯弗許三甥曰亡鄧國者必此人也若¶
<pb:KR2m0009_WYG_263-23a>¶
不早圖後君噬臍其及圖之乎圖之此為時矣鄧侯曰¶
人將不食吾餘對曰若不從三臣之言抑社稷實不血¶
食而君焉取餘弗從還明年楚子伐鄧十六年楚復伐¶
鄧滅之¶
　　梁¶
梁嬴姓伯爵國在馮翊夏陽縣今同州　桓公九年虢¶
仲芮伯梁伯荀侯賈伯伐曲沃　僖公六年晉侯使賈¶
華伐屈夷吾不能守盟而行將奔狄郤芮曰後出同走¶
<pb:KR2m0009_WYG_263-23b>¶
罪也不如之梁梁近秦而幸焉乃之梁(以梁為秦所親/幸秦既大國且)¶
(穆姬在焉欲/因以求入)　十八年梁伯益其國而不能實也(多築/城邑)¶
(而無民/以實之)命曰新里秦取之　十九年遂城而居之　冬¶
梁亡不書其主自取之也初梁伯好土功亟城而不處¶
民罷而弗堪則曰某寇將至乃溝公宫曰秦將襲我民¶
懼而潰秦遂取梁¶
　　滑¶
滑姬姓伯爵國在河南緱氏縣　僖公二十年滑人叛¶
<pb:KR2m0009_WYG_263-24a>¶
鄭而服於衞鄭公子士洩堵寇帥師入滑　二十四年¶
鄭之入滑也滑人聽命師還又即衞鄭公子士洩堵俞¶
彌帥師伐滑王使伯服游孫伯如鄭請滑鄭伯怨王之¶
與衞滑乃不聽王命而執二子　二十二年秦師襲鄭¶
及滑鄭商人弦髙以乘韋先牛十二犒師孟明曰鄭有¶
備矣不可冀也攻之不克圍之不繼吾其還也滅滑而¶
還¶
　　鄀¶
<pb:KR2m0009_WYG_263-24b>¶
鄀元姓爵未詳國本在商密秦楚界上小國其後遷於¶
南郡鄀縣　僖公二十五年秦晉伐鄀楚鬭克屈禦寇¶
以申息之師戍商密(即鄀/别邑)秦人過析隈入而係輿人以¶
圍商密昏而傅焉(析楚邑隈隱蔽之處係縳輿人詐為/克析得其囚俘者昏而傅城不欲令)¶
(商密知囚/非析人)宵坎血加書偽與子儀子邊盟者商密人懼¶
曰秦取析矣戍人反矣乃降秦師秦師囚申公子儀息¶
公子邊以歸(即鬭克/屈禦寇)　文公五年初鄀叛楚即秦又貳¶
於楚夏秦人入鄀¶
<pb:KR2m0009_WYG_263-25a>¶
　　頓¶
頓姬姓子爵國在汝隂今陳州南頓縣　僖公二十五¶
年秦晉伐鄀楚令尹子玉追秦師弗及遂圍陳納頓子¶
於頓(頓廹於陳而出奔楚/故楚圍陳納頓子)襄公四年楚人使頓間陳而¶
侵伐之故陳人圍頓　定公十四年頓子牂欲事晉背¶
楚而絶陳好楚公子結陳公孫佗帥師滅頓¶
　　胡　沈¶
胡姬姓子爵國在汝隂縣西北胡城今潁川西　沈姒¶
<pb:KR2m0009_WYG_263-25b>¶
姓子爵國在汝南平輿縣今蔡州汝陽縣東　文公三¶
年晉率諸侯之師伐沈以其服於楚也沈潰　成公八¶
年晉欒書侵蔡遂侵楚楚師之還也(謂六年與晉/遇繞角時)晉侵¶
沈獲沈子嘉　襄公二十八年胡子沈子朝于晉宋之¶
盟故也(胡沈楚屬宋之盟曰晉/楚之從交相見故朝晉)昭公二十三年吳伐州¶
來楚以諸侯之師救州來吳公子光曰諸侯之從於楚¶
者衆而皆小國胡沈之君㓜而狂陳大夫齧壯而頑頓¶
與許蔡疾楚政七國同役而不同心乃分師以先犯胡¶
<pb:KR2m0009_WYG_263-26a>¶
沈及陳三國敗獲胡子髠沈子逞及陳夏齧舍胡沈之¶
囚使奔許與蔡頓曰吾君死矣師譟而從之三國奔楚¶
師大奔　定公四年晉㑹諸侯于召陵沈人不㑹晉人¶
使蔡伐之蔡公孫姓帥師滅沈以沈子嘉歸殺之¶
　　麇¶
麇姓嬴子爵國近楚在今均州鄖鄉　文公十年楚子¶
陳侯鄭伯蔡侯次于厥貉將伐宋麇子逃歸　十一年¶
楚子伐麇成大心敗麇師於防渚潘崇復伐麇至于鍚¶
<pb:KR2m0009_WYG_263-26b>¶
穴(皆麇/地)　十六年楚大饑麇人率百濮聚於選將伐楚¶
(選楚地百/濮夷也)蒍賈曰麇與百濮謂我饑不能師故伐我也¶
若我出師必懼而歸百濮離居將各走其邑誰暇謀人¶
乃出師旬有五日百濮乃罷(濮夷無屯聚/見難則散歸)¶
　　萊¶
萊姓未詳子爵國在東萊黄縣　宣公七年魯公㑹齊¶
侯伐萊　九年齊侯伐萊　襄公二年齊侯伐萊萊人¶
使正輿子賂夙沙衞以索馬牛皆百匹(夙沙衞齊寺/人索揀好者)齊¶
<pb:KR2m0009_WYG_263-27a>¶
師乃還　齊侯使諸姜宗婦來魯送齊姜葬召萊子萊¶
子不㑹故晏弱城東陽以偪之(東陽齊/境上)　六年齊侯滅¶
萊萊恃謀也(恃賂夙/沙衞)¶
　　唐¶
唐姬姓侯爵屬楚之小國地在義陽安昌縣東南今隨¶
州唐城縣　宣公十二年楚子圍鄭晉師救鄭楚子使¶
唐狡與蔡鳩居告唐惠侯曰不榖不德而貪以遇大敵¶
不榖之罪也然楚不克君之羞也敢藉君靈以濟楚師¶
<pb:KR2m0009_WYG_263-27b>¶
使潘黨率游闕四十乘從唐侯以為左拒以從上軍乃¶
敗晉師於邲　定公三年唐成公如楚有肅爽馬楚令¶
尹子常欲之弗與亦三年止之(肅爽駿/馬名)唐人或相與謀¶
請代先從者許之飲先從者酒醉之竊馬而獻之子常¶
子常歸唐侯自拘於司敗(竊馬者/自拘)曰君以弄馬之故隱¶
君身(隱憂/也)棄國家羣臣請相夫人以償馬必如之(相助/也夫)¶
(人謂養/馬者)唐侯曰寡人之過也二三子毋辱皆賞之　四¶
年冬蔡侯吳子唐侯伐楚五戰入郢楚子奔隨申包胥¶
<pb:KR2m0009_WYG_263-28a>¶
如秦乞師　五年秦子蒲子虎帥師救楚大敗吳師遂¶
滅唐¶
　　舒(羣舒/)　(巢/)¶
舒偃姓子爵國在廬江舒縣　舒鳩偃姓子爵舒之别¶
封廬江南有舒城東夷也　舒庸姓爵俱失其國亦在¶
廬江　巢姓爵俱失國在廬江六縣東　舒巢皆楚屬¶
國　文公十二年楚成嘉為令尹羣舒叛楚夏子孔執¶
舒子平及宗子遂圍巢(子孔即成嘉平舒君名/宗巢二國羣舒之屬)　十四¶
<pb:KR2m0009_WYG_263-28b>¶
年楚莊王立子孔潘崇將襲羣舒使公子爕與子儀守¶
而伐舒蓼(即羣/舒)二子作亂城郢而使賊殺子孔不克而¶
還八月二子以楚子出將如商密廬戢黎及叔麇誘之¶
遂殺鬭克及公子爕(廬楚地戢黎廬大/夫鬭克即子儀也)　宣公八年楚¶
為衆舒叛故伐舒蓼滅之(二國/名)楚子疆之(正其/界也)及滑芮¶
盟吳越而還　成公七年楚申公巫臣奔晉使於吳教¶
之叛楚吳始伐楚伐巢伐徐　成公十八年舒庸人以¶
楚師之敗也(敗於/鄢陵)道吳人圍巢伐駕圍釐虺(巢駕釐虺/楚四邑)¶
<pb:KR2m0009_WYG_263-29a>¶
遂恃吳而不設備楚公子槖師襲舒庸滅之　襄公二¶
十四年吳人為楚舟師之役故(此年夏楚為/舟師以伐吳)召舒鳩人¶
舒鳩人叛楚楚子師於荒浦(舒鳩/地)使沈尹夀與祁犁讓¶
之(二人楚/大夫)舒鳩人敬逆二子而告無之且請受盟二子¶
復命王欲伐之薳子曰不可彼告不叛且請受盟而又¶
伐之伐無罪也姑歸息民以待其卒卒而不貳吾又何¶
求若猶叛我無辭有庸乃還　二十五年舒鳩人卒叛¶
楚令尹子木伐之及離城(舒鳩/城)吳人救之子木遽以右¶
<pb:KR2m0009_WYG_263-29b>¶
師先(先至/舒鳩)子强息桓子㨗子駢子盂帥左師以退(五人/不及)¶
(子木與吳/相遇而退)吳人居其間七日子强曰乆將墊隘(慮水/雨)隘¶
乃禽也不如速戰請以私卒誘之簡師陳以待我(簡閲/精兵)¶
(駐後/為陳)我克則進奔則亦視之(視其形勢/而救助之)乃可以免不然¶
必禽從之大敗吳師遂圍舒鳩舒鳩潰八月楚滅舒鳩¶
　　戴¶
戴姓爵俱未詳國在陳留外黄縣今開封封邱縣　隱¶
公十年宋人衞人入鄭蔡人從之伐戴八月鄭伯圍戴¶
<pb:KR2m0009_WYG_263-30a>¶
克之取三師焉(三國之軍在戴/故鄭合圍之)宋衞既入鄭而以伐戴¶
召蔡人蔡人怒故不和而敗¶
　　南燕¶
南燕姞姓伯爵國在東郡燕縣今滑州胙城　隱公五¶
年鄭人侵衞牧(牧衞/地)以報東門之役衞人以燕師伐鄭¶
鄭祭足原繁洩駕以三軍軍其前使曼伯與子元潛軍¶
軍其後燕人畏鄭三軍而不虞制人(北制/鄭邑)六月鄭二公¶
子以制人敗燕師于北制　莊公二十年衞師燕師伐¶
<pb:KR2m0009_WYG_263-30b>¶
周納王子頹¶
　　宿¶
宿風姓男爵國在東平無鹽縣今鄆州須城東　隱公¶
八年宿男卒　莊公七年宋人遷宿(宋强遷之而取其/地文異於邢遷)¶
　　州¶
州姜姓公爵國在濟隂定陶縣今京南府　桓公五年¶
州公如曹度其國危遂不復　六年自曹來朝書曰實¶
來不復其國也¶
<pb:KR2m0009_WYG_263-31a>¶
　　榖¶
榖嬴姓伯爵國在南陽筑鄉縣今襄陽榖城　桓公八¶
年榖伯綏來朝于魯¶
　　荀　賈¶
荀姬姓侯爵國在絳州荀城又云漢栒邑　賈姬姓伯¶
爵國在同州蒲城縣　桓公九年虢仲芮伯梁伯荀侯¶
賈伯伐曲沃¶
　　遂¶
<pb:KR2m0009_WYG_263-31b>¶
遂姓爵俱未詳國在濟北蛇邱縣今濟州鉅野　莊公¶
十三年齊侯㑹諸侯于北杏以平宋亂(宋萬殺/閔公)遂人不¶
至夏齊侯滅遂而戌之　十七年遂因氏頜氏工婁氏¶
須遂氏(四族遂之/强宗也)饗齊戍醉而殺之齊人殱焉¶
　　貳　軫　鄖　絞　州　蓼¶
貳　軫　鄖　絞　州爵姓俱未詳　蓼偃姓臯陶之¶
後爵未詳貳軫絞地缺鄖國在江夏雲杜縣東南今安¶
州州在南郡華容縣東南蓼在義陽棘陽縣東南湖陽城¶
<pb:KR2m0009_WYG_263-32a>¶
今夀州霍邱縣　桓公十一年楚屈瑕將盟貳軫鄖人¶
軍於蒲騷(即鄖/邑)將與隨絞州蓼伐楚師莫敖患之鬭亷¶
曰鄖人軍其郊必不誡且日虞四邑之至也(四邑隨/絞州蓼)君¶
次於郊郢以禦四邑(郊郢/楚地)我以鋭師宵加於鄖鄖有虞¶
心而恃其城莫有鬭心若敗鄖師四邑必離從之遂敗¶
鄖師於蒲騷卒盟而還　十二年楚伐絞軍其南門莫¶
敖屈瑕曰絞小而輕輕則寡謀請無扞采樵者以誘之¶
(扞衞/也)從之絞人獲三十人明日絞人爭出驅楚役徒於¶
<pb:KR2m0009_WYG_263-32b>¶
山中楚人坐其北門而覆諸山下大敗之為城下之盟¶
而還¶
　　羅¶
羅熊姓爵未詳國在南郡枝江縣今襄陽宜城　桓公¶
十二年楚伐絞師分涉於彭(彭水在新/城昌魏縣)羅人欲伐之使¶
伯嘉諜之三廵數之(伯嘉羅大夫諜/伺也廵徧也)　十三年楚屈瑕¶
伐羅鬭伯比送之還謂其禦曰莫敖必敗舉趾髙心不¶
固矣遂見楚子曰必濟師(難言將敗故/只請益師)楚子辭焉(不觧/其㫖)¶
<pb:KR2m0009_WYG_263-33a>¶
(故拒/之)入告夫人鄧曼鄧曼曰大夫其非衆之謂其謂君¶
撫小民以信訓諸司以德而威莫敖以刑也莫敖狃於¶
蒲騷之役將自用也必小羅君若不鎮撫其不設備乎¶
夫故謂君訓衆而好鎮撫之召諸司而勸之以令德見¶
莫敖而告諸天之不假易也不然夫豈不知楚師之盡¶
行也楚子使頼人追之不及莫敖使徇於師曰諫者有¶
刑及鄢亂次以濟遂無次且不設備及羅羅與盧戎兩¶
軍之(盧戎/南蠻)大敗之¶
<pb:KR2m0009_WYG_263-33b>¶
　　譚¶
譚姓未詳子爵國在濟南平陵縣今齊州歴城　莊公¶
十年齊侯之出也過譚譚不禮焉及其入也諸侯皆賀¶
譚又不至冬齊師滅譚譚子奔莒¶
　　弦　道　栢¶
弦子爵姓未詳　道　栢姓爵俱未詳弦國在弋陽軑¶
縣今光州仙居北道國在汝南安陽縣南今蔡州確¶
山有故道城柏國在汝南西平縣栢亭今蔡州西平¶
<pb:KR2m0009_WYG_263-34a>¶
縣　僖公五年楚鬭榖於莵滅弦弦子奔黄於是江黄¶
道栢方睦於齊皆弦姻也弦子恃之而不事楚又不設¶
備故亡¶
　　權¶
權姓爵俱未詳國在南郡當陽縣今荆門軍　莊公十¶
八年楚武王克權使鬭緍尹之以叛圍而殺之遷權於¶
那處(楚/地)使閻敖尹之及文王即位與巴人伐申而驚其¶
師巴人叛楚而伐那處取之遂門於楚(攻楚/城門)閻敖游涌¶
<pb:KR2m0009_WYG_263-34b>¶
而逸(涌水在南/郡華容縣)楚子殺之其族為亂冬巴人因之以伐¶
楚　十九年楚子禦之大敗于津¶
　　須句¶
須句風姓子爵國在東平須昌縣東北今鄆州須城　僖¶
公二十一年任宿須句顓臾風姓也實司太皥與有濟¶
之祀(太皥伏羲四國伏羲之後故主其祀任今任城縣/顓臾在泰山南武陽縣東北四國封近於濟故世)¶
(祀/之)以服事諸夏(與諸夏同/服王事)邾人滅須句須句子奔魯因¶
成風也成風為之言於公曰崇明祀保小寡周禮也蠻¶
<pb:KR2m0009_WYG_263-35a>¶
夷猾夏周禍也(邾廹近諸戎/雜用夷禮)若封須句是崇皥濟而修¶
祀紓禍也　二十二年伐邾取須句反其君焉禮也¶
文公七年魯伐邾取須句寘文公子焉非禮也(須句為/邾所滅)¶
(僖公取其地再封之復為邾所取今魯再取/之邾文公之子叛在魯故使為須句大夫)¶
　　䕫¶
䕫芈姓子爵國在建平秭歸縣今歸州　僖公二十六¶
年䕫子不祀祝融與鬻熊(祝融髙辛之火正楚之逺祖/鬻熊祝融之十二世孫也䕫)¶
(乃為楚之别封故/亦世紹其祀也)楚人讓之對曰我先王熊摯有疾鬼神¶
<pb:KR2m0009_WYG_263-35b>¶
弗赦而自竄於䕫(熊摯楚嫡子有疾不子/能嗣位故别封為䕫)吾是以失楚又¶
何祀焉(廢其常祀而/飾詞文過)秋楚成得臣鬭宜申帥師滅䕫以¶
䕫子歸¶
　　庸¶
庸姓爵俱未詳國在上庸縣今房州庸縣　文公十六¶
年楚大饑庸人率羣蠻以叛楚楚人謀徙於阪髙蒍賈¶
曰不可我能徃寇亦能徃不如伐庸乃出師使廬戢黎¶
侵庸(戢黎盧/大夫)及庸方城(方城/庸地)庸人逐之囚子揚忩(黎官/屬)¶
<pb:KR2m0009_WYG_263-36a>¶
三宿而逸曰庸師衆羣蠻聚焉不如復大師(還復句/澨師)起¶
王卒合而後進師叔曰不可(楚大/夫)姑又與之遇以驕之¶
彼驕我怒而後可克先君蚡冒所以服陘隰也又與之¶
遇七遇皆北唯裨鯈魚人實逐之(裨鯈魚/庸三邑)庸人曰楚不¶
足與戰矣遂不設備楚子乗馹㑹師於臨品(馹傳/車也)分為¶
二隊子越自石溪子貝自仭以伐庸秦人巴人從楚師¶
羣蠻從楚子盟遂滅庸¶
　　崇¶
<pb:KR2m0009_WYG_263-36b>¶
崇姓爵俱未詳國在今雍州鄠縣東　宣公元年晉欲¶
求成於秦趙穿曰我侵崇秦急崇必救之吾以求成焉¶
冬趙穿侵崇秦弗與成¶
　　蕭¶
蕭姓爵俱未詳宋附庸國地今徐州蕭縣　宣公十二¶
年楚子伐蕭宋華椒以蔡人救蕭蕭人囚熊相宜僚及¶
公子丙王曰勿殺吾退蕭人殺之王怒遂圍蕭蕭潰申¶
公巫臣曰師人多寒王廵三軍拊而勉之三軍之士皆¶
<pb:KR2m0009_WYG_263-37a>¶
如挾纊遂傅於蕭還無社與司馬卯言號申叔展(還無/社蕭)¶
(大夫司馬卯申叔展皆楚大夫/無社素識叔展故因卯呼之)叔展曰有麥麯乎曰無¶
有山鞠窮乎曰無(麥麯鞠窮所以禦濕欲使無社逃泥/水中無社不觧故曰無軍中不敢正)¶
(言故/繆語)河魚腹疾奈何(叔展言以無/禦濕將病)曰目於眢井而拯之¶
(無社意觧欲入井故使叔/展視廢虛井而求拯也)若為茅絰哭井則已(叔展又/教結茅)¶
(以表井須哭/乃應以為信)明日蕭潰申叔視其井則茅絰存焉號而¶
出之(傳言蕭人/無守心)¶
　　偪陽¶
<pb:KR2m0009_WYG_263-37b>¶
偪陽妘姓子爵國在彭城偪陽縣今沂州承縣　襄公¶
十年晉㑹諸侯於柤荀偃士匄請伐偪陽而封宋向戌¶
焉(以宋常事晉而向戌/有賢行故欲封之)荀罃曰城小而固勝之不武弗¶
勝為笑固請丙寅圍之弗克孟氏之臣秦堇父輦重如¶
役(步挽重/車如師)偪陽人啟門諸侯之士門焉(見啟門/故攻之)縣門發¶
鄒人紇抉之以出門者(門者諸侯之士在門内者紇鄒/邑大夫仲尼父紇多力抉舉縣)¶
(門出在/内者)狄虒彌建大車之輪而䝉之以甲以為櫓(彌魯/人也)¶
(蒙覆也/櫓大盾)左執之右㧞㦸以成一隊(百人/為隊)孟獻子曰詩所¶
<pb:KR2m0009_WYG_263-38a>¶
謂有力如虎者也主人縣布堇父登之及堞而絶之(偪/陽)¶
(人縣以試/外勇者)隊則又縣之蘇而復上者三主人辭焉乃退¶
(嘉其勇故辭/謝不復縣)帯其斷以徇於軍三日(帯其斷布/以示勇)諸侯之¶
師久於偪陽荀偃士匄請於荀罃曰水潦將降懼不能¶
歸請班師知伯怒投之以機出于其間(出偃匄/之間)曰汝成¶
二事而後告余(二事伐偪/陽封向戌)余恐亂命以不女違汝既勤¶
君而興諸侯牽帥老夫以至於此既無武守而又欲易¶
余罪曰是實班師不然克矣余羸老也可重任乎(不任/受如)¶
<pb:KR2m0009_WYG_263-38b>¶
(此/責)七日不克必爾乎取之五月庚寅荀偃士匄帥卒攻¶
偪陽親犯矢石甲午滅之以與向戌向戌辭曰君若辱¶
鎮撫宋國而以偪陽光啟寡君羣臣安矣其何貺如之¶
若專賜臣是臣興諸侯以自封也其何罪大焉敢以死¶
請乃予宋公以偪陽子歸獻於武宫謂之夷俘(諱俘中/國故謂)¶
(之/夷)偪陽妘姓也使周内史選其族納諸霍人禮也(霍晉/邑内)¶
(史掌爵禄廢置者使選偪陽宗族賢者令居/霍奉妘姓之嗣善不滅姓周史示有王命)¶
　　頼¶
<pb:KR2m0009_WYG_263-39a>¶
頼姓未詳子爵國在義陽隨縣今蔡州褒信縣　昭公¶
四年楚子㑹諸侯伐吳執齊慶封殺之遂以諸侯滅頼¶
頼子面縛衘璧肉袒輿襯從之造於中軍王問諸椒舉¶
對曰成王克許許僖公如是王親釋其縛受其璧焚其¶
襯王從之遷頼於鄢(鄢楚/邑)楚子欲遷許於頼使鬭韋龜¶
與公子棄疾城之而還(為許/城也)¶
　　鄅¶
鄅䢵姓子爵國在瑯琊開陽縣今臨沂縣　昭公十八¶
<pb:KR2m0009_WYG_263-39b>¶
年鄅人藉稻(其君出自藉/稻蓋履行之)邾人襲鄅鄅人將閉門邾人¶
羊羅攝其首焉(斬得閉/門者頭)遂入之盡俘以歸鄅子曰余無¶
歸矣從孥於邾邾莊公反鄅夫人而舍其女　十九年¶
鄅夫人宋向戌之女也故向寧請師二月宋公伐邾圍¶
蟲(邾/邑)三月取之乃盡歸鄅俘¶
　　耿　霍　魏　焦　滑　揚¶
耿姬姓爵未詳國在平陽皮氏縣今河中府龍門縣¶
霍姬姓爵未詳國在平陽永安縣今晉州霍邑　魏姬¶
<pb:KR2m0009_WYG_263-40a>¶
姓爵未詳國在河東河北縣今陜州平陸有魏城焦姬¶
姓爵未詳國在𢎞農陜縣今陜州有焦城　滑姬姓伯¶
爵國在河南緱氏縣今拱州　揚姬姓爵未具國在河¶
東今晉州洪洞縣　閔公元年晉侯作二軍(晉本/一軍)公將¶
上軍太子申生將下軍趙夙御戎畢萬為右以滅耿滅¶
霍滅魏還為太子城曲沃賜趙夙耿賜畢萬魏以為大¶
夫　襄公二十九年晉司馬女叔侯曰虞虢焦滑霍揚¶
韓魏皆姬姓也晉是以大若非侵小將何所取¶
<pb:KR2m0009_WYG_263-40b>¶
　　按如司馬女叔侯之説則滑為晉所滅然僖公三¶
　　十二年秦穆公襲鄭以鄭有備滅滑而還則滅滑¶
　　者秦非晉也吕相絶秦書有殄滅我費滑散離我¶
　　兄弟之語則方以是聲秦滅姬姓諸侯之罪豈晉¶
　　所滅者又别一滑邪當考¶
　¶
　¶
　文獻通考卷二百六十三¶
