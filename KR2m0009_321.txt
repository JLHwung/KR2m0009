# -*- mode: mandoku-view; -*-
#+TITLE: 文獻通考
#+DATE: 2015-08-24 22:49:40.978312
#+PROPERTY: ID KR2m0009
#+PROPERTY: BASEEDITION WYG    
#+PROPERTY: JUAN 卷三百二十一 
<pb:KR2m0009_WYG_321-1a>¶
欽定四庫全書¶
　文獻通考卷三百二十一¶
　　鄱　陽　馬　端　臨　貴　與　著¶
　輿地考七¶
　　古梁州¶
禹貢曰華陽黒水惟梁州(孔安國以為東據華山之南/西距黒水也又曰導黒水至)¶
(於三危入於南海孔安國註云黒水自北而南經三危/過梁州入南海鄭元云按三危在鳥䑕之西而南當岷)¶
(山又在積石之西南當黒水祠黒水出其南脇此云經三/危彼云其出明其乖戾又按漢書地理志益州郡滇池)¶
<pb:KR2m0009_WYG_321-1b>¶
(有黒水祠而不記山之所在即今中國無之矣又按酈王/道元注水經鋭意尋討亦不能知黒水所經之處顧野)¶
(撰輿地志以為至僰道入江其言與禹貢不同未為實/録至於孔鄭通儒莫知其所或是年代久逺遂至堙涸)¶
(無以詳焉/滇音顛)岷嶓既藝沱潛既道(岷山在今通化郡汶山/縣嶓山在今漢中郡金)¶
(牛縣也言水已去二山之土皆可種藝沱潛二水/理從故道也沱水在今濛陽郡唐昌縣潛水未詳)蔡䝉¶
旅平和夷底績(蔡䝉二山名旅陳也旅平言已平理而/陳祭也和夷地名亦已致功可耕稼也)¶
(蒙山在盧山/郡蔡山未詳)厥土青黎(色青而/細疏也)自漢川已下諸郡皆其¶
封域舜置十二牧梁州其一也以西方金剛其氣强梁¶
故曰梁州周禮以梁州併雍州梁州當夏殷之間為蠻¶
<pb:KR2m0009_WYG_321-2a>¶
夷之國所謂巴賨彭濮之人也(或曰蜀之先帝嚳封其/支庶於蜀其後稱王長)¶
(曰𧖟叢次日伯/雍次日魚鳬)周末秦恵王使司馬錯伐蜀有其地於¶
天文兼參之宿亦秦之分野(漢之巴蜀廣漢犍為武都/䍧牱越嶲等郡與今通川)¶
(潾山南平涪陵南川瀘川清化始寧咸安符陽巴川南/賔南浦閬中南充安岳盛山雲安犍為陽安仁夀通義)¶
(和義資陽南溪武都河池同谷順政隂平江油益昌普/安巴西梓潼遂寧蜀郡徳陽濛陽唐安臨卭盧山通化)¶
(臨翼越嶲雲南等郡皆是漢/之𢎞農郡西南境今上洛郡)又得楚之交(漢之漢中今/洋川安康房)¶
(陵等郡並/宜屬楚)秦平天下置郡為漢中(今漢中洋川郡安/康房陵等郡地也)巴¶
(今通川潾山南平涪陵南川瀘川清化始寧咸安符/陽巴川南浦閬中南充盛山雲安安岳之東境皆是)蜀¶
<pb:KR2m0009_WYG_321-2b>¶
(今巴西普安梓潼遂寧益昌蜀郡徳/陽濛陽唐安臨卭盧山等郡地並是)隴西郡之南境(今/河)¶
(池/郡)内史之南境(今上/洛郡)其餘土境自漢以後厯代開拓氐¶
羌戎夷之地(今犍為陽安安岳之西境仁夀通義和義/資陽皆故夜郎侯國南溪僰侯國並漢武)¶
(帝開之置犍為郡今武都同谷順政懐道同昌隂平江/油交川合川通化臨翼江源歸誠静川蓬山恭化維川)¶
(雲山越嶲雲南洪源等/郡即漢以後所開拓也)漢武帝置十三州此為益州領¶
郡八益之為言隘也言其地隘險亦曰疆壤益大(漢既/滅越)¶
(而蜀西南夷皆震恐請吏/入朝遂置益州越嶲等郡)王莽末公孫述據有其地後¶
漢建武中平之置益州(領郡九屬國三理/雒今徳陽郡縣)至獻帝末劉¶
<pb:KR2m0009_WYG_321-3a>¶
備復據其地魏末平之遂分置梁益二州晉初因之(益/領)¶
(郡八理成都梁/領郡八理南鄭)後又分益州南境置寧州(領郡四理雲/南即今郡)¶
恵帝以後李特據之後又收復宋梁益寧三州並因前¶
代(梁領郡二十益領郡/二十九寜領郡十五)更置秦州(領郡十四/理南鄭)齊及梁初¶
多因之(梁武帝天監三年刺史夏侯道遷以/所部叛降西魏南至劒閣悉失之)後魏得漢¶
中亦曰梁州西魏亦因之復入於梁(西魏大統十二年/為梁將蘭欽所陷)¶
梁滅再復其地(將逹奚武平漢川/尉遲逈平蜀川)自是以後所置州郡¶
割裂無恒不可詳記唐分置十五部此為山南西道(漢/中)¶
<pb:KR2m0009_WYG_321-3b>¶
(通川巴川清化洋川順政河池益昌咸/安盛山始寧南平符陽潾山等郡皆是)山南東道(房陵/南賔)¶
(南浦/雲安)劒南道(蜀郡唐安濛陽徳陽通義梓潼巴西普安/閬中資陽臨卭通化交川越嶲南溪遂寧)¶
(仁夀犍為盧山瀘川陽安安岳洪源隂平同昌江油臨/翼歸誠洪源静川恭化維川和義雲山蓬山雲安南充)¶
(等/郡)兼分入京畿(上洛/安康)隴右道(同谷武都/懐道合川)及黔中道(涪陵/南川)¶
唐末蜀地為王建所據後唐滅王氏而取其地孟知祥¶
復據之至宋乾徳三年平孟蜀始盡得梁州之地分為¶
益州利州梓州䕫州四路云¶
巴蜀之人少愁苦而輕易淫佚周初從武王勝殷(庸蜀/羌髳)¶
<pb:KR2m0009_WYG_321-4a>¶
(微盧彭濮/人是也)東遷之後楚子强大而役屬之暨於戰國又¶
為秦有資其財力國以豐贍漢景帝時文翁為蜀郡守¶
建立學校自是蜀士學者比齊魯焉土肥沃無凶嵗山¶
重復四塞險固王政微缺䟦扈先起(公孫述李雄譙縱/王建孟知祥迭據)¶
(之皆因中/原多事)故一方之寄非親賢勿居¶
古梁州厯代沿革之圖¶
　春秋時可考者五國¶
楚(西南/境是)麇　庸　巴　蜀¶
<pb:KR2m0009_WYG_321-4b>¶
　秦時為郡五¶
巴郡　蜀郡　漢中郡　隴西郡(南境/是)　内史(南境/是)¶
　漢時為郡國九縣一百二十八¶
漢中郡十二縣(西城/沔陽)　(洵陽武南鄭房褒中安成固上/鍚    陵    陵    陽)¶
　(庸/)　(長利/)¶
廣漢郡十三縣(梓潼/新都)　(什方道涪緜雒/甸氐      竹)　(葭萌/廣漢)　(郪平/隂)¶
　(道/)　(白水/)　(剛氐道/)¶
蜀郡十五縣(成都/緜虒)　(郫牛繁臨廣都青江原汶嚴道廣/旄      卭    衣    江)¶
<pb:KR2m0009_WYG_321-5a>¶
　(柔/)　(徙/)　(湔氐道/)　(𧖟陵/)¶
巴郡十一縣(江州復臨江國枳墊閬中朐安漢涪宕渠/  魚    充      江    䏰    陵)¶
益州郡二十四縣(滇池昌䨇柏臧同勞古銅瀬然收靡/  榖    秦    賁    連    俞)¶
　(元/澤)　(葉榆/比蘇)　(律髙/建伶)　(不韋/毋掇)　(雲南/勝休)　(邪龍/嶲唐)　(味棟昆/弄)¶
　(來唯/)¶
武都郡九縣(武都道上禄辨故道沮河池樂嘉陵道/循成    下  道      平  道)¶
䍧牱郡十七縣(故且蘭毋鐔封夜鄨/宛温    斂    郎)　(漏卧/平夷)　(談指/同並)¶
　(西隨/)　(都夢/)　(談藁/)　(毋單/)　(漏江/)　(進桑/)　(句町/)¶
<pb:KR2m0009_WYG_321-5b>¶
越嶲郡十五縣(卭都莋遂久復靈關道/  大    姑    三絳)　(臺登/定莋)　(莋秦/㑹無)¶
　　(卑水/)　(潛街/)　(蘇祗/)　(闌/)　(青蛉/)¶
犍為郡十二縣(僰道/南廣)　(江陽/漢陽)　(武陽/&KR1791;䣕)　(南安/資中)　(牛鞞朱/符)¶
　(提/)　(堂琅/)¶
𢎞農郡(南境是縣見雍州/)¶
　晉時為郡國二十五縣一百五十六¶
漢中郡八縣(南鄭黄蒲池興褒中/鄉    金    道)　(沔陽/)　(成固/)　(西/)¶
廣漢郡三縣(廣漢/)　(徳陽/)　(五城/)¶
<pb:KR2m0009_WYG_321-6a>¶
梓潼郡八縣(梓潼劒涪城白武連/夀    閣    水)　(黄安/)　(漢徳/)　(晉/)¶
新都郡四縣(雒/)　(什方/)　(緜竹/)　(新都/)¶
涪陵郡五縣(漢復/)　(涪陵/)　(漢平/)　(漢葭/)　(萬寧/)¶
巴都郡四縣(江州/)　(墊江/)　(臨江/)　(枳/)¶
巴西郡九縣(閬中/漢昌)　(西充國安蒼溪南岐愜/宕渠    漢    充國)　(平州/)¶
巴東郡三縣(魚復/)　(朐䏰/)　(南浦/)¶
蜀郡六縣(成都/)　(廣都/)　(繁/)　(江原/)　(臨卭/)　(郫/)¶
犍為郡五縣(武陽/)　(南安/)　(僰道/)　(資中/)　(牛鞞/)¶
<pb:KR2m0009_WYG_321-6b>¶
汶山郡八縣(汶山蠶升遷廣都安/康    陵    柔)　(廣陽/)　(興樂/)　(平/)¶
漢嘉郡四縣(漢嘉/)　(徙陽/)　(嚴道/)　(旄牛/)¶
朱提郡五縣(朱提/)　(南廣/)　(漢陽/)　(南秦/)　(堂琅/)¶
越嶲郡五縣(㑹無/)　(卭都/)　(卑水/)　(定莋/)　(臺登/)¶
䍧牱郡八縣(萬夀鄨且蘭夷談指/渠      平)　(夜郎/)　(母劒/)　(井/)¶
江陽郡三縣(江陽/)　(符/)　(漢安/)¶
建寧郡十七縣(味/江)　(昆澤/牧麻)　(&KR1791;䣕/榖昌)　(新定/談藁)　(銅瀬/毋單)　(漏/䨇)¶
　(柏/)　(俞元/)　(脩雲/)　(連然/)　(秦臧/)　(泠邱/)　(滇池/)¶
<pb:KR2m0009_WYG_321-7a>¶
興古郡十一縣(律髙/鐔封)　(句町/漢興)　(宛温/進乘)　(漏卧/毋掇)　(勝休/賁古)¶
　(都篖/)¶
雲南郡九縣(雲平遂雲南永弄棟姑青蛉/榆    久    寧    復)　(邪龍/)　(楪/)¶
永昌郡八縣(不韋哀永夀博比蘇/唐    牢    南)　(雍鄉/)　(南涪/)　(嶲/)¶
武都郡五縣(下辨/)　(河池/)　(沮/)　(武都/)　(故道/)¶
隂平郡二縣(隂平/)　(平廣/)¶
魏興郡六縣(晉興/)　(安康/)　(西城/)　(錫/)　(長利/)　(洵陽/)¶
新城郡四縣(房陵/)　(緩陽/)　(昌魏/)　(沶鄉/)¶
<pb:KR2m0009_WYG_321-7b>¶
上庸郡六縣(上庸/陽)　(安富/)　(北巫/)　(武陵/)　(上亷/)　(微/)¶
　隋時為郡三十四縣二百一十六¶
漢川郡八縣(南鄭金西難褒城/  黄      江)　(城固/)　(興勢/)　(西鄉/)¶
房陵郡四縣(光遷/)　(永清/)　(竹山/)　(上庸/)¶
西城郡六縣(金川/利)　(石泉/)　(洵陽/)　(安康/)　(黄土/)　(豐/)¶
漢陽郡三縣(上禄/)　(鐔水/)　(長道/)¶
清化郡十四縣(化成/始寧)　(曽口/其章)　(清化/恩陽)　(盤道/長池)　(永穆/符陽)¶
　(歸仁/)　(安固/)　(白石/)　(伏虞/)¶
<pb:KR2m0009_WYG_321-8a>¶
通川郡七縣(通川萬三岡/流    世)　(石鼓/)　(東鄉/)　(宣漢/)　(西/)¶
宕渠郡六縣(流江/江)　(賨城/)　(鄰水/)　(宕渠/)　(咸安/)　(墊/)¶
巴郡三縣(巴/)　(江津/)　(涪陵/)¶
新城郡五縣(郪/)　(射洪/)　(鹽亭/)　(通泉/)　(飛烏/)¶
巴東郡十四縣(人復/巴東)　(雲安/新浦)　(南浦/盛山)　(梁山/大昌)　(秭歸/巫山)¶
　(石城/)　(臨江/)　(武寧/)　(務川/)¶
巴西郡十縣(閬内奉南部儀蒼溪相南充大西水/城    國    隴    如    寅)　(晉/)¶
蜀郡十三縣(成都武䨇流/  元    雒)　(新津/清城)　(晉原/九隴)　(緜竹/金泉)　(郫/陽)¶
<pb:KR2m0009_WYG_321-8b>¶
　(安/)　(平泉/)¶
臨卭郡九縣(嚴道沈名山漢盧山臨依政/溪    黎    源    卭)　(蒲江/)　(蒲/)¶
汶山郡十一縣(汶山翼北川江交川通通化汶翼針左平/康    水    源    軌    川    封)¶
義城郡七縣(緜谷嘉益昌/谷    川)　(義城/)　(葭萌/)　(岐坪/)　(景/)¶
平武郡四縣(江油/)　(馬盤/)　(平武/)　(方維/)¶
河池郡四縣(梁泉/)　(兩當/)　(河池/)　(同谷/)¶
順政郡四縣(順政/)　(鳴水/)　(長舉/)　(脩城/)¶
武都郡七縣(將利正建威/水    西)　(覆津/)　(盤堤/)　(長松/)　(曲/)¶
<pb:KR2m0009_WYG_321-9a>¶
宕昌郡三縣(良恭/)　(和戎/)　(懐道/)¶
上洛郡五縣(上洛/)　(商洛/)　(洛南/)　(豐陽/)　(上津/)¶
隆山郡五縣(仁夀/)　(貴平/)　(井研/)　(始建/)　(隆山/)¶
瀘川郡五縣(瀘川/)　(富世/)　(江安/)　(合江/)　(緜水/)¶
涪陵郡三縣(石鏡/)　(漢初/)　(赤水/)¶
資陽郡九縣(盤石隆内江資威逺安大牢/居    康    陽    岳)　(普慈/)　(安/)¶
眉山郡八縣(龍游丹平羌洪夾江/神    稜    雅)　(峨眉/)　(通義/)　(青/)¶
犍為郡四縣(僰道/)　(犍為/)　(南溪/)　(開邊/)¶
<pb:KR2m0009_WYG_321-9b>¶
普安郡七縣(普安臨永歸/連    津)　(黄安/)　(隂平/)　(梓潼/)　(武/)¶
遂寧郡三縣(方義/)　(青石/)　(長江/)¶
金山郡七縣(巴西金昌隆/泉    山)　(涪城/)　(魏城/)　(萬安/)　(神/)¶
黔安郡二縣(彭水/)　(涪川/)¶
同昌郡八縣(尚安常鉗川金帖夷/徳    芬    崖)　(同昌/)　(嘉誠/)　(封/)¶
越嶲郡六縣(越嶲/部)　(卭都/)　(蘇祗/)　(可泉/)　(臺登/)　(卭/)¶
䍧牁郡二縣(䍧牁/)　(賔化/)¶
　唐時為州六十二縣二百九十二¶
<pb:KR2m0009_WYG_321-10a>¶
興元府六縣　洋州四縣　商州五縣　金州六縣¶
房州四縣　逹州九縣　渠州五縣　渝州五縣　涪¶
州五縣　瀘州六縣　巴州九縣　壁州四縣　蓬州¶
七縣　集州三縣　合州六縣　忠州五縣　萬州三¶
縣　閬州九縣　果州五縣　普州六縣　開州三縣¶
　䕫州四縣　嘉州八縣　簡州三縣　陵州五縣¶
眉州五縣　榮州六縣　資州八縣　戎州五縣　鳯¶
州四縣　階州二縣　成州三縣　興州二縣　文州¶
<pb:KR2m0009_WYG_321-10b>¶
二縣　龍州二縣　利州六縣　劒州八縣　綿州八¶
縣　梓州八縣　遂州五縣　益州十縣　漢州五縣¶
　彭州四縣　蜀州四縣　卭州七縣　雅州五縣¶
茂州四縣　維州二縣　黎州二縣　南州二縣　宕¶
州二縣　扶州四縣　松州四縣　疊州二縣　翼州¶
三縣　當州三縣　悉州二縣　静州三縣　柘州二¶
縣　恭州三縣　奉州一縣　嶲州九縣¶
　宋時為州五十八縣二百二十一¶
<pb:KR2m0009_WYG_321-11a>¶
興元府五縣　洋州三縣　商州五縣　金州五縣¶
房州二縣　逹州七縣　渠州四縣　重慶府三縣¶
涪州五縣　瀘州三縣　巴州五縣　壁州三縣　蓬¶
州六縣　集州二縣　合州五縣　忠州五縣　萬州¶
二縣　閬州九縣　果州四縣　普州四縣　開州三¶
縣　䕫州二縣　嘉州六縣　簡州二縣　陵州四縣¶
　眉州四縣　榮州五縣　資州四縣　叙州四縣¶
鳯州三縣　階州二縣　成州二縣　興州二縣　文¶
<pb:KR2m0009_WYG_321-11b>¶
州一縣　龍州二縣　利州五縣　劒州七縣　綿州¶
八縣　潼州府九縣　遂寧府五縣　成都府九縣¶
漢州四縣　彭州三縣　蜀州四縣　卭州七縣　雅¶
州五縣　茂州三縣　威州二縣　黎州二縣　永康¶
軍二縣　石泉軍三縣　懐安軍二縣　廣安軍三縣¶
　富順監一縣　雲安軍一縣　梁山軍一縣　大寧¶
監一縣　南平軍二縣¶
興元府　春秋至戰國並楚地秦置漢中郡二漢因之¶
<pb:KR2m0009_WYG_321-12a>¶
(漢髙帝始/封之地)後漢末張魯據其地改漢中為漢寧魏武征¶
漢中走張魯復曰漢中郡後劉備破魏將夏侯妙才遂¶
有其地以為重鎮(先主以魏延後主以蔣琬姜維相繼/屯守後聞魏將鍾㑹理兵關中維表)¶
(請分將䕶陽平/關口後主不從)魏末平蜀又置梁州(領郡/八)晉宋齊梁皆¶
為梁州(理於此晉初領郡八後/領郡二十宋齊梁因之)宋以後更置秦州(亦理/於此)¶
(領郡/十四)漢中常以巴蜀扞蔽故劉備初得漢中曰曹公雖¶
來無能為也是以巴蜀有難漢中輙没(自公孫述劉備/李雄譙縱據蜀)¶
(漢中皆/為所陷)氐虜隣接常為威禦之鎮(蕭齊明帝初從魏大/將元英率兵十萬通)¶
<pb:KR2m0009_WYG_321-12b>¶
(斜谷圍南鄭刺史蕭懿/守拒百餘日不㧞而退)後魏亦置梁州(梁天監三年夏/侯道遷以州郡)¶
(入魏大同初復之/元帝末陷於西魏)及漢中郡西魏因之後周改曰漢川¶
郡隋初郡廢而梁州如故煬帝初州廢復置漢川郡唐¶
為梁州開元十三年以梁凉聲相近更名褒州興元元¶
年為府屬山南道山南西道節度領縣五(南鄭/  西)　(褒城/三泉)¶
(固城/)王蜀改天義軍後復宋乾徳五年以三泉屬京至¶
道二年以西縣屬大安軍三年還屬利州路建炎二年¶
帶本路鈐轄宣撫張浚積粟理財以待廵幸謂前控六¶
<pb:KR2m0009_WYG_321-13a>¶
都之師後據兩川之粟左通荆襄之財右出秦隴之馬¶
天下大計可定四年兼本路經畧安撫使後又置利州¶
路階成和鳯州制置使涇原秦鳯路經畧安撫使乾道¶
四年合為一路興元帥兼領之　貢燕脂紅花領縣五¶
治南鄭　南鄭(漢縣有梁山巴嶺黄/牛山褒中汶川武鄉)城固(唐縣有/黒水)褒城¶
(隋縣有斜水褒谷漢陽平關甘/泉關即先主破魏夏侯淵之地)西(隋縣有白馬/山百牢關)三泉(唐/縣)¶
洋州　春秋戰國皆楚地秦屬漢中郡二漢因之三國¶
時蜀之重鎮(後主劉禪遣將軍王平守興勢/魏曹操攻圍不克即今興道縣)晉宋齊梁¶
<pb:KR2m0009_WYG_321-13b>¶
亦屬漢中郡西魏後周並為洋州(因水/為名)及洋川郡隋因¶
之煬帝初州廢併其地入漢川郡(今漢/中郡)唐復置洋州或¶
為洋川郡(興道/黄金)　(西鄉/真符)蜀為武定軍節度宋平蜀不改¶
又廢黄金縣屬利州路　貢隔織領縣三治興道　興¶
道(唐縣有漢水駱/谷水興勢山)西鄉(有巴嶺/山洋水)真符(唐縣有寒泉/山黄金水)¶
商州　古商國也春秋時其地屬晉(所謂/晉隂)戰國屬秦即¶
衛鞅所封商邑也後屬内史地漢屬𢎞農郡後漢屬京¶
兆郡晉初為京兆南部後置上洛郡後魏因之西魏又¶
<pb:KR2m0009_WYG_321-14a>¶
置洛州後周改為商州隋煬帝復置上洛郡唐為商州¶
或為上洛郡屬山南道領縣五(上洛洛商洛豐上/津    南    陽)宋因¶
之屬陜西永興軍路紹興二年守臣董先以商虢降劉¶
豫六年邵隆收復九年詔聽金州節制十一年正月折¶
合孛堇入寇邵隆設伏鏖戰大㨗復八城十二年八月¶
金人求商州及和尚原方山原地乃割商秦之半存上¶
津豐陽天水三邑及隴西成紀餘地棄和尚原方山以¶
大散關為界於關内得興趙原為控扼之所隆在商州¶
<pb:KR2m0009_WYG_321-14b>¶
披荆榛治瓦礫招徠離散一旦割以遺敵怏怏而死三¶
十一年十月金州統制王彦遣任天錫復商州商鄧人¶
心戴宋無二尋以為難守棄之　貢麝香枳殻枳實領¶
縣五治上洛　上洛(漢縣有商山熊/耳山嶢關丹山)上津(西魏縣有嘉/魚穴吉水)¶
豐陽(衛鞅所封之地後/魏縣有甲水豐水)商洛(古商邑卨所封/隋縣有武關山)洛南(隋縣/有元)¶
(扈山/洛水)¶
金州　虞舜嘗居之謂之媯墟(帝王世紀謂之/姚墟本曰媯汭)戰國時¶
屬楚秦屬漢中郡兩漢因之魏以漢中遺人在東垂者¶
<pb:KR2m0009_WYG_321-15a>¶
置魏興郡即其地也晉宋齊因之梁改為南梁州西魏¶
改置東梁州後因其地出金改為金州隋初因之煬帝¶
初改置西城郡唐為金州或為安康郡(郡臨/漢江)昭戎軍節¶
度屬山南道領縣六(西城/洵陽)　(石泉/淯陽)　(安康/平利)宋乾徳四年¶
廢淯陽縣五年為昭化軍節度屬京西南路其地為蜀¶
之後門兩河三輔之竒道今關隘四十餘處皆衝要自¶
金之䕫地里至近以萬頃池及三十六洞一帶迂遶千¶
一百里萬頃池周廻七百里俗傳春申君居也中興後¶
<pb:KR2m0009_WYG_321-15b>¶
撥隸利州路又以商州上津豐陽兩縣來屬　貢麩金¶
麝香枳殻枳實杜仲白膠香黄蘗領縣五治西城　西¶
城(舜所居媯汭唐縣有/女媧山治水吉水)平利(唐/縣)洵陽(晉縣宋廢淯陽縣/入焉有洵水淯水)¶
漢隂(唐縣有鳯凰/山漢江直水)石泉(唐縣有/漢水)¶
房州　古麇庸二國之地春秋楚子敗麇師於防渚即¶
此地也戰國時楚地秦滅趙徙趙王遷於此地其地四¶
塞險固及平天下屬漢中郡兩漢因之魏文帝置新城¶
郡蜀將孟逹降魏為新城守後叛歸蜀司馬宣王討平¶
<pb:KR2m0009_WYG_321-16a>¶
之晉宋齊為新城上庸二郡地梁末置岐州西魏置光¶
遷國後周國廢置遷州隋煬帝初置房陵郡唐武徳初¶
於竹山縣置房州貞觀十年移於房陵或為房陵郡屬¶
山南道領縣四(房陵/竹山)　(永清/上庸)宋開寳中廢上庸永清雍¶
熙三年陞為保康軍節度屬京西南路其地東接襄鄧¶
西控巴蜀三面阻水四塞險固建炎二年嘗置金房開¶
逹四州安撫使以房隸金未幾又改隸利州路　貢麝¶
香紵布鍾乳石笋領縣二治房陵　房陵(漢縣有建鼓/山房山鴈浮)¶
<pb:KR2m0009_WYG_321-16b>¶
(山筑水/粉水)竹山(古庸國有望龍山庸城山堵水白馬/塞孟逹嘗登之嘆曰此金城千里)¶
逹州　春秋戰國時並屬巴國秦屬巴郡二漢因之晉¶
屬巴西郡宋齊為巴渠郡梁於此兼置萬州(以州内地/萬餘頃因)¶
(為/名)及東關郡西魏改為通州(以居四逹/之路故改)隋初郡廢煬帝¶
初州廢置通川郡唐因之屬山南道領縣九(通川三永/穆    岡)¶
　(石鼓/新寧)　(東鄉/巴渠)　(宣漢/閬英)宋乾徳三年改為逹州五年廢¶
閬英宣漢二縣屬䕫州路　貢紬領縣七治通川　通¶
川(隋縣有/東關水)永睦(隋縣有七盤山/龍襄山大江)石鼓(唐縣有/巴渠江)新寧(唐縣/有濁)¶
<pb:KR2m0009_WYG_321-17a>¶
(水山新/寧溪)巴渠(唐縣有鹿/子山大江)三岡(唐縣有三江水/玉樓山龍盤山)東鄉(西魏/縣有)¶
(益遷水下符/江建平山)¶
渠州　宋齊以上與逹州同梁置梁州後魏置流江郡¶
隋初郡廢煬帝初置宕渠郡唐以為渠州或為潾山郡¶
屬山南道領縣五(流江潾潾山渠大/竹    水    江)宋以渠江屬廣安¶
軍屬梓州路　貢綿紬買子木領縣四治流江　流江¶
(漢宕渠縣故城/有宕渠山流江)潾水(唐縣有/潾水)潾山(梁縣有/湼水)大竹(唐/縣)¶
重慶府　古巴國(左傳曰巴師侵鄾註云巴/國今江州縣也其爵曰子)謂之三巴¶
<pb:KR2m0009_WYG_321-17b>¶
(三巴記曰閬白二水東南流/曲折三廻如巴字故謂三巴)秦恵王虜巴王而取其地¶
秦漢並屬巴郡晉亦屬巴郡宋齊因之梁於此置楚州¶
隋初改為渝州(因渝水/為名)煬帝初州廢置巴郡唐為渝州¶
或為南平郡屬劒南道領縣五(巴壁萬夀南江津/    山    平)宋乾¶
徳五年廢萬夀雍熙中廢南平崇寧元年改為恭州淳¶
熙中陞為重慶府屬䕫州路　貢葛布牡丹皮領縣三¶
治巴　巴(古巴子國後周縣有巴/山塗山明月峽涪江)江津(隋縣有僰/溪七門灘)壁山¶
(唐縣有/重壁山)¶
<pb:KR2m0009_WYG_321-18a>¶
涪州　亦巴國之境秦二漢巴郡之鄙也蜀置涪陵郡¶
晉宋齊因之隋初置渝州屬巴郡唐為涪州或為涪陵¶
郡屬山南道領縣五(宋/同)宋屬䕫州路涪俗四種曰夏巴¶
蠻夷夏則中夏之人巴則廩君之後蠻則盤瓠之種夷¶
則白虎之裔夏巴居城郭蠻夷居山谷　貢絹領縣五¶
治涪陵　涪陵(漢縣有雞鳴峽/山大江黄石灘)賔化(唐縣有/女清山)武龍(唐縣/有内)¶
(江宣和初/改為枳縣)樂温(唐縣有温山/大江容溪)温山(唐縣有桂溪熙/寧三年廢為鎮)¶
瀘州　古巴子之國秦屬巴郡漢屬犍為郡後漢因之¶
<pb:KR2m0009_WYG_321-18b>¶
晉為江陽郡宋齊因之梁置瀘州隋初郡廢煬帝初置¶
瀘川郡唐為瀘州或為瀘川郡屬劒南道領縣六(瀘川/  富)¶
(義綿涇南合江安/    水    江)後廢涇南宋乾徳五年廢綿水以富¶
義置監屬梓州路宣和初為瀘川軍節度政和末守臣¶
帶梓䕫路兵馬鈐轄仍瀘南安撫　貢葛領縣三治瀘¶
川　瀘川(隋縣有汝江/瀘江支江)合江(隋縣有/安樂溪)江安(隋縣有清井/監南井監)¶
巴州　古巴國秦二漢屬巴郡晉宋之間為夷獠所據¶
不置郡縣宋末於嶺之南置歸化郡即今郡是也齊因¶
<pb:KR2m0009_WYG_321-19a>¶
之梁置歸化木蘭二郡後魏得其地置太谷郡隋初郡¶
廢置巴州煬帝初州廢置清化郡唐因之屬山南道領¶
縣九(化成始盤道其清化恩曽口七歸/仁    寧    章    陽    盤)宋乾徳四年廢¶
盤道歸仁始寧咸平五年以清化屬集州屬利州路巴¶
江自古集來𣲖於郡治之右狀如巴字又曰字江　貢¶
綿紬領縣五治化成　化成(後周縣有靈/夀溪巴江)恩陽(隋縣有/義陽山)¶
(清/水)曽口(梁縣有/木蘭山)七盤(唐/縣)其章(唐縣有其/章山龍城)¶
壁州　厯代與清化郡同唐武徳八年分巴州始寧縣¶
<pb:KR2m0009_WYG_321-19b>¶
之東境置壁州或為始寧郡屬山南道領縣五(渃水/廣納)¶
(通江東白/石    巴)宋乾徳五年廢廣納開寳五年廢州尋復屬¶
利州路熙寧五年廢州以白石符陽二縣入通江隸巴¶
州領縣三治通江　通江(唐縣有東巴/山巴字水)白石(西魏縣有/白石水)¶
符陽(後魏縣/有符水)¶
蓬州　古巴國之分秦二漢屬巴郡晉屬巴西郡宋末¶
屬歸化郡梁置伏虞郡後周置蓬州(因山/為名)隋初郡廢煬¶
帝初州廢併其地入清化宕渠巴西三郡唐復置蓬州¶
<pb:KR2m0009_WYG_321-20a>¶
或為咸安郡屬山南道領縣七(大寅/良山)　(伏虞/咸安)　(儀隴/大竹)¶
(宕/渠)宋乾徳三年廢宕渠屬利州路　貢紵絲綾錦紬領¶
縣六治蓬池　蓬池(唐縣有大/山蓬水)良山(唐縣有大蓬山綏/山熙寧間廢為鎮)¶
(入伏/虞)儀隴(梁縣有儀/隴山流江)伏虞(隋縣有/宣漢水)蓬山(唐縣熙寧間廢/為鎮入營山)¶
營山(宋縣有營/山嘉陵水)¶
集州　秦屬巴郡二漢屬廣漢巴二郡地晉屬巴西郡¶
梁置東巴州後改為集州後周兼置平桑郡隋初郡廢¶
煬帝初州廢併其地入漢川清化二郡唐置集州或為¶
<pb:KR2m0009_WYG_321-20b>¶
符陽郡屬山南道領縣四(難江/大牟)　(地平/嘉川)宋乾徳五年廢¶
道平大牟咸平五年以嘉川屬利州以巴州清化來屬¶
屬利州路熙寧五年廢集州以難江縣隸巴州仍省清¶
化縣為鎮入巴州化成縣領縣二治難江　難江(後周/縣有)¶
(小巴山難/江宕渠水)清化(隋/縣)¶
合州　秦二漢屬巴郡宋置東宕渠郡西魏置合州(涪/漢)¶
(二水合流/處因為名)後周為宕渠郡隋初郡廢改合州為涪州煬¶
帝初州廢置涪陵郡唐為合州或為巴川郡(郡城/臨江)屬山¶
<pb:KR2m0009_WYG_321-21a>¶
南道領縣六(石鏡/巴川)　(漢初/銅梁)　(赤水/新明)宋開寳二年以新明¶
屬廣安軍屬潼川府路　貢牡丹皮白藥子領縣五治¶
石鏡　石鏡(西魏縣漢時巴蜀爭界久不決一朝密霧/石裂自上及下直如引繩遂分郡界至今)¶
(猶以為/界焉)漢初(隋縣有/嘉陵江)赤水(隋縣有/赤水)銅梁(唐縣因/山為名)巴川(唐/縣)¶
忠州　秦二漢之巴郡地晉宋皆因之梁置臨江郡後¶
周兼置臨州隋初郡廢煬帝初州廢併其地入巴東郡¶
唐置忠州或為南賔郡屬山南道領縣五(宋/同)宋屬䕫州¶
路　貢綿紬領縣五治臨江　臨江(漢縣有屏風山/鳴玉溪大江)豐¶
<pb:KR2m0009_WYG_321-21b>¶
都(隋縣有/平都山)墊江(隋縣有溶/溪貴溪)南賔(唐/縣)桂溪(唐縣有清溪熙/寧五年省入墊)¶
(江/)¶
萬州　秦二漢巴郡之地晉屬巴東郡宋齊因之後周¶
置安鄉郡後改為萬川郡兼置南州隋初郡廢煬帝初¶
州廢併其地入巴東郡唐武徳初置浦州後改為萬州¶
或為南浦郡屬山南道領縣三(南浦梁武/寧    山)宋開寳三年¶
以梁山為軍屬䕫州路　貢金木藥子領縣二治南浦¶
　南浦(隋縣有峨/眉磧岷江)武寧(後周縣有金/磧山巴子城)¶
<pb:KR2m0009_WYG_321-22a>¶
閬州　秦二漢屬巴郡宋齊因之居蜀漢之半又當東¶
道衝要梁置北巴州及北巴郡西魏平蜀置崇州及盤¶
龍郡隋初郡廢煬帝初置巴西郡唐為崇州先天中改¶
為閬州或為閬中郡屬山南道領縣九(閬中/晉安)　(蒼溪/西水)¶
(奉國新南部岐新/井    政    坪)後唐保寧軍節度宋改徳安軍屬利¶
州路　貢蓮綾領縣九治閬中　閬中(唐縣有仙穴山/閬中山嘉陵水)¶
新井(唐縣有/譙王城)晉安(唐縣熙寧四年/省為鎮入西水)新政(唐縣有龍/山嘉陵江)蒼溪¶
(隋縣有/雲臺山)奉國(西魏縣有/天目山)南部(後周縣有/嘉陵江)岐坪(西魏有宋/王城熙寧)¶
<pb:KR2m0009_WYG_321-22b>¶
(四年省為/鎮入奉國)西水(後周縣有西/水掌天山)¶
果州　亦巴子國地秦二漢並屬巴郡晉為巴西郡宋¶
齊因之隋併其地入巴西郡唐初屬崇州武徳四年分¶
置果州(因山/為名)或為南充郡屬山南道領縣五(南充岳相/如    池)¶
　(流溪/西充)宋為團練開寳三年以岳池屬廣安軍屬潼川¶
路　貢絲布天門冬領縣四治南充　南充(隋縣有果/山嘉陵江)¶
西充(唐縣有/西充山)相如(後周縣有司/馬相如故宅)流溪(唐縣有栢郎溪熙/寧六年省為鎮入)¶
(南/充)¶
<pb:KR2m0009_WYG_321-23a>¶
普州　秦時巴郡之西境及夜郎國之地漢犍為巴郡¶
之境(巴郡秦置/犍為漢開)李雄之亂為羌夷所據梁置普慈郡後¶
周置普州隋煬帝初州廢以地入資陽郡唐復置普州¶
或為安岳郡(郡城因山為/趾四靣險固)屬劍南道領縣六(安岳普安/居    康)¶
(龕樂至慈崇/    普)宋屬潼川路　貢葛天門冬領縣四治安¶
岳　安岳(後周縣有靈/居山岳陽溪)安居(隋縣有/安居水)普康(唐縣熙寧五/年廢入安岳)¶
樂至(唐縣有/龍游潭)¶
開州　秦二漢屬巴郡晉宋以來並屬巴東郡後周為¶
<pb:KR2m0009_WYG_321-23b>¶
同安郡隋廢之以屬巴東郡唐置開州或為盛山郡屬¶
山南道領縣三(宋/同)宋屬䕫州路　貢白紵車前子領縣¶
五治開江　開江(唐盛山縣有/盛山疊江)萬嵗(唐縣有石門山三/朝溪後改為清水)¶
(縣/)新浦(後周縣有疊江慶/厯四年廢入開江)¶
䕫州　春秋時為䕫國後屬楚秦二漢屬巴郡三國時¶
為蜀重鎮(先主自為呉將陸遜敗於夷陵退屯白/帝改為永安其後呉將全琮來襲不克)晉宋¶
齊並屬巴東郡齊兼置巴州梁置信州隋亦為巴東郡¶
唐武徳三年避皇外祖諱(獨孤/信也)改信州為䕫州其後或¶
<pb:KR2m0009_WYG_321-24a>¶
為雲安郡(郡城/臨江)屬山南道領縣四(奉節/巫山)　(雲安/大昌)後唐寧¶
江軍節度宋改雲安軍屬䕫州路端拱二年以大昌屬¶
大寧監　貢蜜蠟領縣二治奉節　奉節(唐縣有白帝/城諸葛亮八)¶
(陣圖三峽山東/瀼山灔澦堆)巫山(隋縣有巫山/髙邵山大江)¶
嘉州　故夜郎國漢武開之置犍為郡後漢晉宋齊皆¶
因之西魏置眉州後周改為青州尋又改為嘉州并置¶
平羌郡煬帝置眉山郡唐為嘉州或為犍為郡屬劒南¶
道領縣八(龍游/夾江)　(犍為/峨眉)　(玉津/平羌)　(羅目/綏山)宋乾道四年廢¶
<pb:KR2m0009_WYG_321-24b>¶
綏山後又廢羅目玉津淳化四年以眉州洪雅來屬屬¶
成都路　貢麩金領縣六治龍游　龍游(漢曰青衣隋/縣有汶江沶)¶
(江堂/溪)夾江(隋縣有/洪雅江)犍為(隋縣有沉/犀山道江)平羌(後周縣有青衣/津青神山熙寧)¶
(五年省為/鎮入龍游)峨眉(隋縣有峨眉山/黒水大度河)洪雅(隋縣有/金山)¶
簡州　漢屬犍為廣漢二郡地後漢及晉皆因之宋齊¶
為蜀廣漢二郡地西魏於此置資州後周明帝移資州¶
於資陽縣隋置簡州(州境有頼/簡池故名)煬帝初州廢併其地入¶
蜀郡唐復置簡州或為陽安郡屬劒南道領縣三(陽安/  金)¶
<pb:KR2m0009_WYG_321-25a>¶
(水泉/平)宋乾徳五年以金水置懐安軍屬成都路　貢綿¶
紬麩金領縣二治陽安　陽安(西魏縣有/中江赤水)平泉(隋縣有/平泉山)¶
(洚/水)¶
陵州　二漢屬犍為蜀二郡地晉因之宋齊屬犍為寧¶
蜀二郡地梁置懐仁郡西魏置陵州(因陵井/為名)隋置崇山¶
郡唐為陵州或為仁夀郡屬劒南道領縣五(仁夀井貴/平    研)¶
　(始建/籍)宋為團練咸平四年廢始建熙寧五年廢陵州¶
為仙井監以貴平籍二縣為鎮入成都之廣都縣餘二¶
<pb:KR2m0009_WYG_321-25b>¶
縣𨽻仙井屬成都府路　貢苦藥子續隨子領縣四治¶
仁夀　仁夀(隋縣有稜井飛/泉山仁夀山)貴平(後周縣有貴/平山禄山)井研(隋/縣)¶
(有鐵山/研井)籍(唐縣有梓山/道江漢陽水)¶
眉州　漢屬犍為郡地後漢及晉皆因之宋齊亦然梁¶
置齊通郡及青州西魏改青州為眉州(因峨眉/山為名)隋煬帝¶
以其地入眉山郡唐置眉州或為通義郡屬劒南道領¶
縣五(通義丹彭山洪青/神    稜    雅)宋淳化四年以洪雅屬嘉州陞¶
為防禦屬成都路　貢麩金巴豆領縣四治眉山　眉¶
<pb:KR2m0009_WYG_321-26a>¶
山(唐通義縣宋改/有道江難水)彭山(唐縣冇龍/州魚鳬津)丹稜(隋縣有/龍鶴山)青神(西/魏)¶
(縣有多稜川魚/蛇水故青神城)¶
榮州　漢屬犍為郡後漢晉宋皆因之齊置南安郡隋¶
屬資陽郡唐置榮州(因榮徳/山為名)或為和義郡屬劒南道領¶
縣六(旭川/應靈)　(威逺/資官)　(公井/和義)宋乾徳五年廢和義屬潼川¶
路　貢班布領縣五治旭川　旭川(唐縣有/溳池)威逺(隋縣/有鐵)¶
(山/)應靈(唐縣有/大牢溪)資官(晉縣有/擁斯水)公井(唐縣熙寧四年/廢為鎮入榮徳)¶
資州　漢屬犍為郡後漢晉宋齊並同西魏置資州(州/城)¶
<pb:KR2m0009_WYG_321-26b>¶
(在今州西北/陽安縣界)後周置資中郡隋煬帝初置資陽郡唐為¶
資州或為資陽郡屬劒南道領縣八(盤石銀資陽丹内/江    山    山)¶
(山龍水溪月/    清)宋乾徳五年廢月山丹山銀山清溪四縣¶
屬潼川路　貢麩金領縣四治盤石　盤石(後周縣有/月山丹神)¶
(山子/規山)資陽(後周縣有資/水萇大夫祠)内江(隋縣有/資江)龍水(隋縣有/龍溪)¶
敘州　故僰侯國漢屬犍為郡後漢晉宋皆因之梁置¶
六同郡及戎州隋置犍為郡唐為戎州或為南溪郡屬¶
劒南道領縣五(南溪義𤏡道歸開/邊    賔    順)宋乾徳中廢開邊歸¶
<pb:KR2m0009_WYG_321-27a>¶
順又管羈縻州三十二政和四年改為敘州屬潼川路¶
　貢葛領縣四治僰道　僰道(隋縣有朱提山黒水伏/犀灘王女冢政和間改)¶
(為宜/賔縣)南溪(隋縣有銅鼓/灘石笥灘)宣化　慶符(本敘州徼外地政/和三年建𨽻敘州)¶
鳯州　春秋氐羌之所居秦屬隴西郡兩漢屬武都郡¶
晉因之恵帝時没於楊茂搜後魏置固道郡兼置南岐¶
州後周廢郡置鳯州隋煬帝初廢州置河池郡屬山南¶
道或為河池郡屬山南道領縣四(梁泉/河池)　(兩當/黄花)寳厯初¶
省黄花縣宋為團練屬秦鳯路中興後屬利州路　貢¶
<pb:KR2m0009_WYG_321-27b>¶
蜜蠟燭領縣三治梁泉　梁泉(後魏縣有長松山黄/花川鸑鷟山大散關)兩¶
當(後魏有嘉陵/江兩當水)河池(隋縣有/固道水)¶
　宋中興四朝志大散關𨽻梁泉縣在鳯翔寳雞縣之¶
　南為秦蜀往來要道兩山關控斗絶出可以攻入可¶
　以守實表裏之形勢也和尚原鳯之東境抵鳯翔不¶
　能百里仙人關興之東境拒利州纔七驛自利抵劍¶
　關百里而贏倘乘和尚原而退守仙人關則蜀之險¶
　要所失過半敵既得和尚原或自梁洋經米倉山入¶
<pb:KR2m0009_WYG_321-28a>¶
　巴閬或自均房由逹州山路入䕫峽或直攻仙人關¶
　勢分形散所備皆急一處破壊則在處震動矣紹興¶
　間敵攻仙人關而不能留者以糧不濟耳若使其治¶
　廢邑聚散民耕屯其間則得吾地而可守入吾境而¶
　可留矣自南北講好中分關中之界如大散仙人饒¶
　風武休皆我朝之界也而仙人關外又分左右二道¶
　自成州徑天水縣出皂郊堡直抵秦州昔呉璘大軍¶
　由此而出地勢平衍因為壕塹引水縱横名曰地網¶
<pb:KR2m0009_WYG_321-28b>¶
　以遏敵衝自兩當縣直出鳯州取大散關距和尚原¶
　纔咫尺敵嘗慿原下視如蟻蛭故其勢難守所恃緩¶
　急有仙人關耳¶
階州　古白馬氐之國西戎之别種也天池大澤在其¶
西漢武帝置武都郡後漢因之蜀後主時得之(建興七/年為諸)¶
(葛亮/所定)晉為武都郡後没於楊茂搜後魏亦為武都郡西¶
魏置武州後周亦為武都郡隋初廢煬帝又置武都郡¶
唐為武州或為武都郡陷西戎後復其地屬隴右道領¶
<pb:KR2m0009_WYG_321-29a>¶
縣二(宋/同)宋改為階州屬秦鳯路中興後屬利州路　貢¶
羚羊角蠟燭領縣二治福津　福津(唐/縣)將利(後周縣/有白江)¶
成州　古白馬氐國二漢屬武都郡晉置仇池郡後没¶
於楊茂搜等後魏又曰武都郡兼置南秦州西魏改為¶
成州隋初郡廢煬帝初置漢陽郡唐為成州或為同谷¶
郡屬隴右道領縣三(同谷上漢/源    禄)寳應元年没吐蕃貞元¶
五年於同谷之西境泥公山權置行州咸通七年復置¶
徙治井堡後徙治同谷廢上禄漢源兩縣梁改汶州後¶
<pb:KR2m0009_WYG_321-29b>¶
唐復又置栗亭縣宋陞為團練入秦鳯路中興後屬利¶
州路　貢蠟燭鹿茸領縣二治同谷　同谷(西魏縣有/仇池鳯凰)¶
(潭下/辨水)栗亭(後唐縣有/仇池山)¶
興州　戰國時為白馬氐之東境二漢屬武都郡晉恵¶
帝時亦為楊茂搜所據其後為梁所破置武興蕃王國¶
後魏置東益州西魏改為興州兼置順政郡隋初郡廢¶
煬帝初復置唐為興州或為順政郡屬山南道領縣二¶
(宋/同)宋屬利州路中興後為利西路帥治所開禧三年誅¶
<pb:KR2m0009_WYG_321-30a>¶
逆曦改沔州　貢蜜蠟領縣二治順政　順政(隋縣有/武興山)¶
(嘉陵江/沔水)長舉(後魏縣有/左溪水)¶
文州　古氐羌之境漢開西南夷置隂平道屬廣漢郡¶
後漢因之蜀亦得之(後主建興七年諸葛亮定之其後/鍾㑹伐蜀姜維表請備隂平橋頭)¶
(後主/不從)鄧艾自隂平景谷歩道懸兵束馬逕江油出緜竹¶
以滅蜀即此是也晉置隂平郡永嘉末没於楊茂搜西¶
魏平定始置文州及盧北郡隋廢為縣併屬武都郡唐¶
復置文州或為隂平郡屬劍南道領縣二(曲水/長松)後省長¶
<pb:KR2m0009_WYG_321-30b>¶
松縣宋因之屬利州路　貢麝香領縣一　曲水(西魏/縣有)¶
(太白山/白水)¶
龍州　秦漢及魏為無人之境晉得之屬隂平郡宋齊¶
皆因之後魏置江油郡西魏置龍州隋初郡廢煬帝初¶
州廢置平武郡唐為龍州或為江油郡屬劒南道領縣¶
二(宋/同)宋屬利州路政和五年改政州紹興五年復為龍¶
州北接文州故於秦隴成鳯實維控制而其西北則與¶
松扶接故吐蕃南詔為扞禦　貢麩金羚羊角天雄領¶
<pb:KR2m0009_WYG_321-31a>¶
縣二治江油　江油(隋縣有石/門山流水)清川(唐縣有柘/溪清水)¶
利州　春秋戰國時為蜀侯國(自益昌之西南至蜀州/悉為蜀侯國之地此蓋)¶
(蜀之/西境)秦滅蜀其地入蜀郡二漢屬廣漢郡蜀先主分屬¶
梓潼郡晉屬晉夀郡宋齊因之後魏立益州世號為小¶
益州梁曰黎州西魏復曰益州尋改為利州後周亦為¶
晉夀郡隋初郡廢煬帝初置義城郡唐為利州或為益¶
昌郡屬山南道領縣六(綿谷/嘉川)　(葭萌/允山)　(益昌/景谷)後廢景谷¶
孟蜀昭武軍節度宋平蜀因之屬利州路　貢金銅鐵¶
<pb:KR2m0009_WYG_321-31b>¶
領縣五治綿谷　綿谷(隋縣有嶓冢山綿谷/山巫峽巴峽明月峽)平蜀(唐允/山縣)¶
(治宋改熙寧三/年省入嘉川)葭萌(隋縣有/金鼻山)昭化(唐益昌縣宋改有/小劍城馬鳴閣)嘉¶
川(西魏縣有石/燕山東游水)¶
劍州　秦屬蜀郡漢屬廣漢郡後漢因之晉屬梓潼郡¶
宋齊亦然梁置南梁州後改為安州西魏改為始州兼¶
置普安郡隋初郡廢煬帝初復置唐為始州後改為劍¶
州或為普安郡屬劍南道領縣八(普安潼武連安隂平/  梓    黄    劍)¶
(門永臨津/    歸)宋乾徳五年廢永歸隆興二年陞為隆慶府¶
<pb:KR2m0009_WYG_321-32a>¶
屬利州路　貢巴㦸領縣七治普安　普安(西魏縣有/大劍山大)¶
(劍/水)武連(西魏縣有/小潼津)隂平(晉縣有馬/閣山岐江)梓潼(隋縣有/潼江)臨津(隋/縣)¶
(有義津熙寧五年/省為鎮入普安)普成(唐縣有/柘溪)劍門(唐縣有大劍山大/劍水小劍水嘉陵)¶
(江/)¶
綿州　秦屬蜀郡漢屬廣漢郡蓋涪水之所經焉晉宋¶
齊屬梓潼郡西魏兼置潼州隋初郡廢改潼州為綿州¶
煬帝初州廢置金山郡唐為綿州或為巴西郡(今郡城/即漢涪)¶
(城縣也在成都東北之/要蜀時大將常鎮之)屬劍南道領縣八(宋/同)屬成都路¶
<pb:KR2m0009_WYG_321-32b>¶
　貢綾紵布領縣八治巴西　巴西(西魏縣有盤龍/山金水涪水)彰¶
明(唐昌明縣後唐改有/靈臺山亷水讓水)魏城(西魏縣/有青渠)羅江(唐縣有龍池/山羅墳山白)¶
(馬/關)神泉(隋縣有神泉綿水重/和元年撥𨽻石泉軍)龍安(唐縣有松嶺關巴西/山重和元年撥𨽻石)¶
(泉/軍)鹽泉(唐縣有烏積/山栢隴水)西昌(唐縣有西昌山熙寧/五年省為鎮入龍安)¶
潼川府　秦屬蜀郡二漢屬廣漢巴西二郡地晉宋齊¶
並屬廣漢郡梁末置新州西魏兼置昌城郡隋初郡廢¶
改新州為梓州煬帝初州廢置新城郡唐為梓州或為¶
梓潼郡(郡城左帶涪水右挾/中江居水陸之衝要)劍南東川節度屬劍南道¶
<pb:KR2m0009_WYG_321-33a>¶
領縣八(郪烏射洪武通泉山鹽亭㤗/飛    元    銅    永)宋乾徳四年改靜¶
戎軍置東關縣太平興國中改安靜軍端拱二年更名¶
劍南東川軍額如故重和元年陞為潼川府兼提舉梓¶
州果渠懐安廣安兵馬廵檢盗賊公事屬潼川府路¶
貢綾曾青空青領縣十治郪　郪(隋縣冇牛頭山/涪江桃花溪)中江¶
(隋元武縣宋/改有元武山)涪城(隋縣有/方義津)射洪(後周縣有梓/潼水大江)通泉(隋縣/有通)¶
(泉/山)鹽亭(梁縣有/鹽亭水)銅山(唐縣有/銅官山)飛烏(隋縣有飛/烏山郪江)東關(蜀招/茸縣)¶
(宋/改)永泰(唐縣熙寧五年廢為鎮/入鹽亭十年復置尉司)¶
<pb:KR2m0009_WYG_321-33b>¶
遂寧府　秦屬蜀郡漢屬廣漢郡後漢及晉並同宋為¶
遂寧郡齊梁置東遂寧郡後周置遂州及興西郡隋初¶
郡廢煬帝初置遂寧郡唐為遂州或為遂寧郡屬劍南¶
道領縣五(方義蓬青石遂長/江    溪    寧)前屬武信軍節度宋因之¶
政和五年陞為遂寧府屬潼川路　貢樗蒲綾領縣五¶
治小溪　小溪(隋方義縣宋改有/銅盤山鳴鶴山)長江(西魏縣有明/月山鳯凰山)蓬¶
溪(唐縣有/蓬萊山)青石(西魏縣有青/石山涪江)遂寧(唐縣有壁/山大安溪)¶
成都府　秦置蜀郡兩漢因之王莽末公孫述後漢末¶
<pb:KR2m0009_WYG_321-34a>¶
劉備西晉末李特東晉末譙縱並都於此晉武帝改為¶
成都國尋復舊簡文時苻堅所没尋復宋齊並為蜀郡¶
自魏晉宋齊梁皆為益州(晉初領郡八東晉領郡二十/九宋齊梁並同皆理於此)¶
梁置始康郡西魏廢之後周置蜀郡隋初廢煬帝初復¶
置唐為益州或為蜀郡至徳二載曰南京陞為成都府¶
劍南西川節度屬劍南道領縣十(宋/同)五代時王建孟知¶
祥據蜀皆都其地宋太平興國六年降為益州端拱二¶
年復為劍南西川成都府淳化五年李順平復降為州¶
<pb:KR2m0009_WYG_321-34b>¶
後復熙寧五年省犀浦縣為鎮入郫廢陵州以貴平籍¶
二縣為鎮入廣都屬成都路領本路兵馬鈐轄中興後¶
本路安撫四川制置總領提舉茶馬置司　貢花羅錦¶
髙紵布牋紙領縣九治成都華陽　成都(漢縣有武擔/山大江都江)¶
華陽(唐縣有蜀江濯錦江/萬里橋石犀石牛)郫(漢縣有岷/江古郫城)新都(唐縣有/繁陽山)溫¶
江(唐縣有温/江皂水)新繁(漢繁縣前蜀/改有沱江)䨇流(隋縣有宜/城山笆水)靈池(唐/縣)¶
(有武/侯山)廣都(唐縣有井/河山導江)¶
漢州　秦屬蜀郡漢屬廣漢郡後漢因之而兼置益州¶
<pb:KR2m0009_WYG_321-35a>¶
(領郡國十/二治於此)晉置新都郡宋齊為廣漢郡隋併入蜀郡唐¶
因之垂拱二年分雒縣置漢州或為徳陽郡(益州有三/蜀廣漢是)¶
(其/一)屬劍南道領縣五(雒什徳陽緜金堂/    邡    竹)宋乾徳二年以¶
金堂屬懐安軍屬成都路　貢紵布領縣四治雒　雒¶
(漢縣有銅官/山雒水綿水)什邡(唐縣有綏/江雍齒城)緜竹(隋縣有紫巖石/綿水姜詩泉)徳陽¶
(唐縣有浮中/山綿水大江)¶
彭州　秦二漢屬蜀郡晉以後為蜀遂寧二郡地梁置¶
東益州後周廢州置九隴郡隋初郡廢後置濛州煬帝¶
<pb:KR2m0009_WYG_321-35b>¶
初州廢併其地入蜀郡唐因之垂拱二年分九隴縣置¶
彭州或為濛陽郡屬劍南道領縣四(九隴/濛陽)　(導江/唐昌)宋乾¶
徳中以導江屬永康軍屬成都路　貢羅領縣三治九¶
隴　九隴(唐縣有九隴/山廣濟江)永昌(唐唐昌縣宋改/有昌山都江)濛陽(唐縣/有濛)¶
(陽山瀰/濛水)¶
蜀州　秦二漢屬蜀郡晉初因之後置晉康郡宋齊屬¶
晉康郡後周廢之隋屬蜀郡唐初因之垂拱二年分晉¶
原縣置蜀州或為唐安郡屬劍南道領縣四(晉原/新津)　(青城/唐安)¶
<pb:KR2m0009_WYG_321-36a>¶
前蜀析青城置永康軍宋因之熙寧五年廢永康軍以¶
青城縣還𨽻州重和元年割永康縣石泉軍屬成都路¶
　貢春羅單絲羅領縣四治晉原　晉原(後周縣有鶴/鳴山斜江)¶
江原(唐唐安縣宋/改有郪江)新津(後周縣/有皂江)永康(有石門/山味江)¶
卭州　秦漢並屬蜀郡(南有卭/來山)後漢及晉皆因之宋齊¶
並屬晉康郡西魏置卭州後周置臨卭郡隋廢為縣併¶
入臨卭縣唐復置卭州或為臨卭郡屬劍南道領縣七¶
(宋/同)宋屬成都路　貢絲布領縣七治臨卭　臨卭(晉縣/有火)¶
<pb:KR2m0009_WYG_321-36b>¶
(井卭/池)火井(隋縣有孤/石山火井)蒲江(隋縣有蒲/川百丈水)依政(西魏縣有/蒲江斜江)安¶
仁(唐縣有/斜江)臨溪(西魏縣有孤石/山後廢為鎮)大邑(唐縣有竹王/祠嘉魚穴)¶
雅州　秦漢屬蜀郡晉初屬漢嘉郡永嘉後李雄之時¶
此地蕪廢西魏置濛山郡隋初郡廢置雅州煬帝初州¶
廢置臨卭郡唐為雅州或為盧山郡屬劍南道領縣五¶
(宋/同)宋屬成都路　貢麩金領縣五領羈縻州四十四治¶
嚴道　嚴道(唐縣有嚴道/山平羌水)盧山(隋縣有盧奴/山浮圖水)名山(唐縣/有蒙)¶
(山平/羌水)百丈(唐縣有銅山熙寧五/年省為鎮入名山)榮經(唐縣有榮經/山卭峽山)¶
<pb:KR2m0009_WYG_321-37a>¶
茂州　禹貢岷山導江發跡於此本冉駹國(駹莫/江反)漢武¶
帝開其地屬蜀郡後漢因之晉屬汶川郡宋齊皆因之¶
梁置繩州後周改為汶山郡隋初改汶州曰蜀州尋復¶
為㑹州煬帝初州廢置汶山郡唐初為南㑹州後改為¶
茂州或為通化郡屬劍南道領縣四(汶山/汶川)　(石泉/通化)宋屬成¶
都路熙寧九年改汶川縣置威戎軍使以石泉縣𨽻綿¶
州　貢麝香領縣三治汶山　汶山(隋縣有岷/山龍泉山)汶川(後/周)¶
(縣有玉疊山/七盤山汶江)石泉(唐縣有/蜀山)¶
<pb:KR2m0009_WYG_321-37b>¶
威州　古羌夷地昔姜維北討汶山叛羌即其地也隋¶
置薛城戍唐武徳初於姜維故城置維州或為維川郡¶
貞觀元年以羌叛州廢縣亦省二年復置其後屢廢屢¶
置廣徳元年没吐蕃太和五年收復尋棄其地大中三¶
年首領以州内附屬劍南道領縣二(宋/同)宋屬成都路¶
景祐二年以與濰州聲相亂改為威州　貢當歸羌活¶
領縣二治保寧　保寧(唐薛城縣蜀改/有姜維山澠橋)通化(隋縣冇/蜀江)¶
黎州　漢沈黎郡之地宋齊以來並為沈黎郡後周置¶
<pb:KR2m0009_WYG_321-38a>¶
黎州隋置登州煬帝初廢併其地入臨卭唐復置黎州¶
或為洪源郡屬劍南道領縣三(漢源通飛/越    望)後廢飛越宋¶
屬成都路　貢紅椒領縣二羈縻州五十四治漢源¶
漢源(唐縣有漢水飛/越水卭峽關)通望(唐縣有/大渡河)¶
永康軍　本彭州導江縣灌口鎮唐置鎮静軍宋乾徳¶
四年改為永康軍以蜀州之青城及導江縣來𨽻太平¶
興國五年廢為寨九年復即導江郡軍治置永康軍使¶
𨽻彭州元祐初復故屬成都路領縣二治導江　導江¶
<pb:KR2m0009_WYG_321-38b>¶
(有王疊/山大江)青城(有青城/山大江)¶
石泉軍　本綿州石泉縣宋政和七年建為軍割蜀之¶
永康綿之龍安神泉來𨽻宣和三年皆還舊𨽻七年復¶
為軍屬成都路領縣三治石泉　石泉　神泉　龍安¶
(各見綿州蜀/州屬縣下)¶
懐安軍　宋乾徳五年以簡州金水縣建為軍以漢州¶
金堂縣來屬屬潼川路　貢油領縣二治金水　金水¶
(唐縣有金/臺山中山)金堂(唐縣有三/江縣水)¶
<pb:KR2m0009_WYG_321-39a>¶
廣安軍　宋開寳二年以合州農泗渠州新明二鎮建¶
為軍以渠州之渠江合州之新明果州之岳池三縣來¶
屬屬潼川路　貢絹領縣三治渠江　渠江(唐縣有渠/江富靈山)¶
新明(唐縣開寶六年/移治單溪鎮)岳池(唐縣有/䝉溪)¶
富順監　本瀘州之富義縣掌煎鹽宋乾徳四年陞為¶
富義監太平興國元年改屬潼川路　貢葛領縣一¶
富順¶
雲安軍　宋開寳六年以䕫州雲安縣建為軍屬䕫州¶
<pb:KR2m0009_WYG_321-39b>¶
路　貢絹領縣一　雲安(後周縣有朐/䏰城蜀江)¶
梁山軍　宋開寳三年以萬州石氏屯田務置軍撥梁¶
山縣來𨽻熙寧五年又析忠州桂溪地益軍元祐元年¶
還𨽻萬州尋復故屬䕫路　貢錦領縣一　梁山(西魏/縣有)¶
(蟠龍山/蟠龍水)¶
大寧監　宋開寳六年以䕫州大昌縣鹽井所建為監¶
端拱元年以大昌來屬屬䕫州路　貢蠟領縣一　大¶
昌(後周縣有九/蒲山千頃池)¶
<pb:KR2m0009_WYG_321-40a>¶
南平軍　宋熙寧八年收西蕃部以恭州南川縣銅佛¶
垻地置軍又割涪州隆化縣𨽻軍仍省渝州南川縣為¶
鎮入焉元豐元年復置南川縣屬䕫州路領縣二治南¶
川　南川　隆化¶
南州　亦巴國之地秦漢巴蜀之境唐武徳三年開南¶
蠻置僰州四年改為南州或為南川郡屬江南道　貢¶
班布領縣二治南川　南川　三溪　宋無此州¶
宕州　秦漢以來為諸羌之地元魏武帝時内附封為¶
<pb:KR2m0009_WYG_321-40b>¶
宕昌王後周立宕昌國武帝置宕州隋置宕昌郡唐為¶
宕州或為懐道郡屬隴右道領縣二治懐道　懐道(後/周)¶
(置/)良恭(周陽宕/縣隋改)宋無此州¶
扶州　春秋戰國及秦皆為氐羌之地二漢屬廣漢郡¶
後為吐谷渾所據西魏逐吐谷渾於此置鄧州及鄧寧¶
郡隋初改為扶州又改曰同昌郡唐因之乾元後没吐¶
谷渾大中二年節度使鄭注收復屬劍南道領縣四治¶
同昌　同昌　帖夷　尚安(有黒水東南/流入白水)鉗川　宋無¶
<pb:KR2m0009_WYG_321-41a>¶
此州¶
松州　厯代諸羌之地晉屬汶山郡宋齊亦得之後為¶
西魏後周所有隋屬汶山同昌二郡唐武徳元年置松¶
州以扶州之嘉誠㑹州之交川地置以地産甘松故名¶
廣徳元年没吐蕃其後松當悉靜柘恭保真霸乾翼維¶
等為行州以部落首領世為刺史司馬屬劍南道　貢¶
蠟朴硝麝香狐尾當歸羌活領縣四治嘉誠　嘉誠¶
交川　平康(本𨽻當州天/寳初來屬)鹽泉　宋無此州¶
<pb:KR2m0009_WYG_321-41b>¶
疊州　厯代羌戎之境後周逐諸戎而有其地置恒香¶
郡後置疊州隋屬同昌郡唐武徳二年析洮州之合川¶
樂川疊川置疊州或為合川郡屬隴右道　貢麝香領¶
縣二治合川　合川　常芬　宋無此州¶
翼州　本漢蠶陵縣地屬汶山郡郡廢屬蜀郡晉復屬¶
汶山郡後周置翼針縣及翼針郡隋開皇初郡廢屬㑹¶
州後屬汶山郡唐武徳元年析置翼州或為臨翼郡屬¶
劍南道　貢犛牛尾麝香白蜜領縣三治衛山　衛山¶
<pb:KR2m0009_WYG_321-42a>¶
　翼水(漢蠶陵縣/有蠶陵山)峨和　宋無此州¶
當州　本諸羌之地後周置覃州及覃川榮鄉二郡隋¶
開皇初郡廢四年州廢屬汶山郡唐貞觀間析松州置¶
當州以地産當歸為名或為江源郡屬劍南道　貢麩¶
金酥麝香當歸羌活領縣三治通軌　通軌(唐/置)谷和(開/生)¶
(羌/置)利和(析通/軌置)宋無此州¶
悉州　本生羌之地後周置廣平左封二郡隋開皇初¶
並廢屬汶山郡唐顯慶元年析當州置悉州以悉唐川¶
<pb:KR2m0009_WYG_321-42b>¶
為名或為歸誠郡屬劍南道　貢同當州領縣二治左¶
封　左封(本𨽻㑹州/武徳初改)歸誠　宋無此州¶
静州　土地與當州同唐置靜州或為靜川郡屬劍南¶
道　貢麝香犛牛尾當歸羌活領縣三治悉唐　悉唐¶
　靜居　清道　宋無此州¶
柘州　土地與當州同唐置柘州或為蓬山郡屬劍南¶
道　貢同静州領縣二治柘　柘　喬珠　宋無此州¶
恭州　北接吐蕃土地與當州同唐以靜州之廣平置¶
<pb:KR2m0009_WYG_321-43a>¶
恭州或為恭化郡屬劍南道　貢麝香當歸升麻羌活¶
領縣三治和集　和集　博恭　烈山　宋無此州¶
奉州　蠻夷之地北連吐蕃唐開元二十八年以維州¶
之定㢘置天寳八年徙治天保軍名保州廣徳元年没¶
吐蕃乾元元年嗣歸誠王董嘉俊以郡來歸更名州後¶
又更名古州其後復為保州屬劍南道貢同當州領¶
縣一　定㢘　宋無此州¶
嶲州故卭都國謂之西南夷(史記曰滇之君大/長十數邛都最)漢武開¶
<pb:KR2m0009_WYG_321-43b>¶
之置越嶲郡郡有嶲水越水焉後漢晉宋皆因之齊謂¶
之獠郡(越嶲謂/之獠郡)後周置嚴州隋改曰西寧州後以為嶲¶
州煬帝改為越嶲郡唐置嶲州或為越嶲郡至徳二載¶
没吐蕃貞元十三年收復太和五年為蠻寇所破六年¶
徙治臺登屬劍南道　貢蜀馬絲布花布麩金麝香刀¶
靶領縣九治越嶲　越嶲(漢卭/都縣)昆明(漢定/莋縣)蘇祁(漢舊/縣)卭¶
部(漢闌縣/有嶲山)㑹川(有瀘水諸葛亮/五月渡瀘即此)臺登(漢舊縣/有澠水)西瀘　和¶
集　昌明(貞觀間開松外蠻置牢州及松外/尋聲林開三縣後周廢入昌明)宋無此州¶
<pb:KR2m0009_WYG_321-44a>¶
姚州　故滇王國漢武帝開之置益州郡有滇池澤焉¶
後漢分置永昌郡蜀後主置雲南郡晉因之兼置寧州¶
(領郡四/治於此)宋齊因之(領郡十五/治於此)並為建寧郡唐麟徳元年¶
於昆明之梇棟川置姚州(以其人多姓/姚故名姚州)屬劍南道其後¶
没於南詔自嶲州南至西瀘經陽蓬鹿谷菁口㑹川四¶
百五十里至瀘州及南渡瀘水經褒州微州三百五十¶
里至姚州州西距南詔芈苴&KR2775;城三百里東南距安南¶
水陸二千里　貢麩金麝香領縣三治姚城　姚城(故/漢)¶
<pb:KR2m0009_WYG_321-44b>¶
(梇棟/縣地)瀘南(唐縣有/葱山)長明　宋無此州¶
　¶
　¶
　¶
　¶
　¶
　¶
　文獻通考卷三百二十一¶
