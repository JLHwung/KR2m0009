# -*- mode: mandoku-view; -*-
#+TITLE: 文獻通考
#+DATE: 2015-08-24 22:49:34.248542
#+PROPERTY: ID KR2m0009
#+PROPERTY: BASEEDITION WYG    
#+PROPERTY: JUAN 卷九十九 
<pb:KR2m0009_WYG_099-1a>¶
欽定四庫全書¶
　文獻通考卷九十九¶
　　鄱　陽　　馬　端　臨　貴　　與　著¶
　宗廟考九¶
　　祭祀時享¶
　　親饗太廟别廟行禮儀注¶
　　　誓戒¶
如紹興修立郊祀誓戒儀注惟不置郊社令誓文曰今¶
<pb:KR2m0009_WYG_099-1b>¶
年七月十四皇帝為登寳位親行朝享太廟别廟各揚¶
其職其或不恭國有常刑¶
　　　致齋¶
皇帝散齋七日於别殿致齋三日於齋殿至行禮日自¶
齋殿詣太廟餘如郊祀儀注¶
　　　陳設¶
並同郊祀前一日朝享太廟禮惟不設四方客使次及¶
陳諸州歲貢并實俎不以牛止用羊豕¶
<pb:KR2m0009_WYG_099-2a>¶
　　　省牲器¶
儀注如紹興十三年親享唯舊用未後二刻掃除廟内¶
外陳設祭器幣篚三刻省牲饌鼎鑊樂器等今用其日¶
質明¶
　　　車駕自齋殿詣太廟¶
其日文武侍祠行事執事助祭官宗室先詣太廟祠所¶
其從駕臣僚並服常服就次有司進輦於齋殿其從駕¶
臣僚並俟從駕次禮直官宣贊舍人引禮部侍郎奏請¶
<pb:KR2m0009_WYG_099-2b>¶
中嚴少頃又奏外辦皇帝自内服履袍詣齋殿即御座¶
鳴鞭行門禁衞諸班親從等諸司祗應人員以下各自¶
贊常起居次知客省事以下樞密都承㫖以下入内内¶
侍省都知以下帶御器械官應奉祗應通侍大夫以下¶
武功大夫以下及幹辦庫務文臣一班常起居宣贊舍¶
人贊從駕臣僚並常起居(凡起居者止/奏聖躬萬福)次管軍臣僚並¶
常起居該宣名即宣名(若得㫖免起/居更不起居)皇帝乘輦降自西¶
階稱警蹕侍衛如常儀出和寧門將至太廟御史臺閤¶
<pb:KR2m0009_WYG_099-3a>¶
門分引文武助祭官宗室禮直官贊者引行事執事官¶
俱詣廟櫺星門外立班再拜奉迎訖退(内已奏起居止/奏聖躬萬福)¶
皇帝乘輦入櫺星門至大次侍衛如常儀皇帝降輦入¶
大次簾降舍人承㫖敕羣官各還次以俟立班行禮¶
　　　晨祼¶
並同郊祀前朝享太廟禮但諸帝室既祼鬯後禮儀使¶
引皇帝至别廟后室前祼鬯如上儀¶
　　　饋食¶
<pb:KR2m0009_WYG_099-3b>¶
並同郊祀前朝享太廟禮惟無牛鼎爼¶
　　　亞終獻¶
　　　皇帝飲福¶
　　　神主入室¶
並同紹興十三年儀注唯飲福不用牛爼¶
　　　車駕還内¶
臣僚禁衛等起居迎駕奏聖躬萬福訖以俟從駕還内¶
並如來儀禮部郎中奏解嚴宣贊舍人承㫖敕羣官各¶
<pb:KR2m0009_WYG_099-4a>¶
還次將士各還其所¶
　　太廟時享儀注¶
　　　時日¶
太常寺預於隔季以孟春擇日享太廟别廟關太史局¶
(孟夏孟秋孟冬並准此若臘享則預/於隔季以季冬臘日享太廟别廟)太史局擇日報太¶
常寺(臘享則以其/日報太常寺)太常寺參酌訖具時告散官¶
　　　齋戒¶
前享十日受誓戒於尚書省其日五鼓贊者設位版於¶
<pb:KR2m0009_WYG_099-4b>¶
都堂下初獻官在左刑部尚書在右並南向亞終獻位¶
於其南稍東北向西上(若冬享臘享則又設禮官位於/終獻之東其揖位省牲位省饌)¶
(位准/此)監察御史位於其西稍北東向兵部工部尚書押¶
樂太常卿光祿卿押樂太常丞光祿丞位於其南稍西¶
北向東上(凡設太常丞光/祿丞位皆稍却)奉禮協律郎太祝太官宫闈¶
令位於其東西向北上捧俎官薦香燈官位其後質明¶
贊者引行事執事官就位立定禮直官引初獻降階就¶
位禮直官贊揖在位者對揖初獻搢笏讀誓文云某月¶
<pb:KR2m0009_WYG_099-5a>¶
某日孟春薦享太廟别廟(夏云孟夏秋云孟秋冬云/孟冬臘享云季冬臘享)各¶
揚其職不共其事國有常刑讀訖執笏禮直官贊奉禮¶
協律郎太祝太官宫闈令以下先退餘官對拜乃退散¶
齋七日治事如故宿於正寢不弔喪問疾作樂判書刑¶
殺文書决罰罪人及與穢惡致齋三日(光祿卿丞太/官令齋一日)二¶
日於本司(宗室於睦親宅都㕔如相妨即於宗學餘/官無本司者並於太廟齋坊質明至齋所)唯¶
享事得行其餘悉禁前享一日質明俱赴祠所齋宫官¶
給酒饌享官已齋而闕者通攝行事¶
<pb:KR2m0009_WYG_099-5b>¶
　　　陳設¶
前享三日儀鸞司設饌幔於東神門外别廟於本廟(每/室)¶
(饌幔各一若冬享則設配享功臣次於殿下横街之南/東西相向每室配享功臣各為一次若臘享則設七祀)¶
(次一於横街之/北道西東向)前二日有司牽牲詣祠所前一日宫闈¶
令帥其屬掃除廟之内外太常設祭器(凡設祭器皆藉/以席籩豆又加)¶
(巾/蓋)以俟告潔(既畢/權徹)有司陳牲於東神門外當門西向祝¶
史各位於牲後太常設省位於牲西三獻官在道南北¶
向兵部工部尚書押樂太常卿光祿卿押樂太常丞光¶
<pb:KR2m0009_WYG_099-6a>¶
祿丞奉禮協律郎太祝太官宫闈令在道北南向俱西¶
上(凡設押樂太常丞以下位皆稍却若/享日則不設光祿卿丞宫闈令位)監察御史於兵¶
部尚書之西少北太常陳禮饌於東神門外却東道北¶
南向設省饌位版於禮饌之南三獻官在南北向西上¶
監察御史在西東向兵部尚書押樂太常卿光祿卿押¶
樂太常丞光祿丞奉禮協律郎太祝太官宫闈令在東¶
西向北上捧俎官薦香燈官在其後太常設登歌之樂¶
於太廟别廟殿上前楹間却南北向設宫架於太廟庭¶
<pb:KR2m0009_WYG_099-6b>¶
中立舞表於酇綴之間享日丑前五刻禮直官贊者諸¶
司職掌各服其事宫闈令入殿開室整拂神幄帥其屬¶
掃除鋪筵在室内北墉下南向几在筵上如常儀太常¶
陳幣篚各於神位前之左(幣以/白一)祝版各於神位之右置¶
於坫次祭器實之每室左二十有六籩為四行以右為¶
上右二十有六豆為四行以左為上俎二一在籩前(實/以)¶
(羊腥/七體)一在豆前(實以豕腥七/體其載如羊)又俎六在豆右為三重以¶
北為上(第一重實以羊豕首各一第二重實以羊腥腸/胃肺离肺一在上端刌肺三次之腸三胃三又)¶
<pb:KR2m0009_WYG_099-7a>¶
(次之一實以豕腥膚九横載第三重一實以羊熟腸/胃肺一實以豕熟膚其載如腥皆羊在左豕在右)豋¶
一在籩豆間(實以/太羮)鉶三在豋前(實以羮/加笔滑)簠八簋八在籩¶
豆外二俎間簠在左簋在右(簠實以稻粱粱在稻前/簋實以黍稷稷在黍前)豋¶
一在籩之左(實以/肝膋)槃一在室戸外稍東(實以/毛血)爐炭於室¶
戸外之左稍前置蕭蒿於篚設罇罍於殿上為二重著¶
罇二加勺羃為上罇(一實元酒一實/醴齊初獻酌之)壺罇二加勺羃(一/實)¶
(元酒一實盎齊/亞終獻酌之)春夏設雞彝一并丹在著罇之右(實以/鬱鬯)¶
(初獻酌之秋冬/臘享則設斚彝)加勺羃又設鳥彝一并丹在著罍之右¶
<pb:KR2m0009_WYG_099-7b>¶
(實以明水秋冬/臘享則設黄彝)太罇二(一實泛齊/一實醴齊)山罇二(一實盎齊/一實醍齊)犧¶
罇二(一實沈齊/一實事酒)象罇二(一實昔酒/一實清酒)罍皆實以明水俱北¶
向西上皆加羃設而不酌爵坫三在罇之前太常設燭¶
於神位前(若冬享設配享功臣位于殿下横街之南次/内若臘享則設七祀司命戸竈中霤門厲行)¶
(於横街之上次内皆太常設神位席/本廟設神位版太常設祭器實之)又設俎二於東神¶
門外每室饌幔内洗二於東階下直東霤北向(盥洗在/東爵洗)¶
(在/西)罍在洗東加勺篚在洗西南肆實以巾(若爵洗之篚/則又實以珪)¶
(瓚及别廟則/實以璋瓚)執罍篚者位其後(若冬臘二享則又設禮/官盥洗一於從祀神位)¶
<pb:KR2m0009_WYG_099-8a>¶
(前/)又設揖位於東神門外如省牲位(唯不設光祿卿丞/捧俎官薦香燈官)¶
(宫闈/令位)開瘞坎於太廟别廟殿西階之東方深取足容物¶
南出陛設望瘞位於太廟瘞坎之南如省饌之位(唯不/設光)¶
(祿卿丞太官令捧俎官薦香燈官宫闈/令若臘享則積七祀燎柴於西神門外)又設三獻官席¶
位於殿下東階之東南西向南立(若冬享臘享則又設/禮官位於終獻之北)¶
兵部工部尚書於其南西向北上監察御史押樂太常¶
丞席位於殿庭之南北向奉禮協律郎太祝太官令位¶
其後俱西上光祿卿席位於監察御史之東北向又設¶
<pb:KR2m0009_WYG_099-8b>¶
監察御史位於殿上前楹西架東向奉禮郎太祝在東¶
西向北上押樂太常丞於樂虡之北太官令於酌罇所¶
俱北向協律郎位二一於太廟殿上前楹間稍西一於¶
宫架西北俱東向押樂太常卿位於宫架北北向¶
　　　省牲器¶
同郊祀前朝享太廟禮¶
　　　晨祼¶
享日丑前五刻(行事春冬用丑時七/刻夏秋用丑時一刻)祠祭官引宫闈令¶
<pb:KR2m0009_WYG_099-9a>¶
入詣殿庭北向立祠祭官曰再拜宫闈令再拜升殿開¶
室整拂神幄帥其屬掃除退就執事位次引薦香燈官¶
入詣殿庭北向立(凡宫闈令薦香燈捧俎/官行事皆祠祭官引)祠祭官曰再¶
拜薦香燈官再拜升殿各就執事位次樂正帥工人二¶
舞入就位(太廟别廟登歌工人俟監察/御史㸃閲訖升西階各就位)次太官令光祿¶
丞帥其屬實饌具畢光祿丞還齋所次引光祿卿入詣¶
殿庭席位北向立贊者曰再拜光祿卿再拜升殿㸃視¶
禮饌畢次引監察御史升殿㸃閲陳設糾察不如儀者¶
<pb:KR2m0009_WYG_099-9b>¶
(凡㸃視及㸃閲皆先詣僖/祖室以至次室及别廟)光祿卿還齋所餘官各服祭¶
服次引行事執事官詣東神門外揖位立定禮直官贊¶
揖次引押樂太常卿太常丞協律郎次引監察御史奉¶
禮郎太祝太官令入就殿下席位北向立次引初獻兵¶
部工部尚書亞終獻入就殿下席位西向立(若冬享臘/享則引禮)¶
(官/)祠祭官於殿上贊奉神主次引薦香燈官入室搢笏¶
於祏室内奉帝主設於座(奉神主詣神幄内於几後啓/匱設於座以白羅巾覆之)¶
執笏退復執事位次引宫闈令奉后主奉别廟宫闈令¶
<pb:KR2m0009_WYG_099-10a>¶
奉后主如上儀(以青羅/巾覆之)退復執事位祠祭官於殿上贊¶
奉神主訖禮直官稍前贊有司謹具請行事贊者曰再¶
拜在位者皆再拜次引監察御史押樂太常卿太常丞¶
奉禮協律郎太祝太官令各就位立定(太官令就僖/祖位尊彝所)次¶
引初獻詣盥洗位北向立搢笏盥手帨手執笏詣爵洗¶
位北向立搢笏洗瓚授執事者執笏升殿詣僖祖室罇¶
彝所西向立執事者以瓚授初獻初獻搢笏跪執瓚執¶
彜者舉羃太官令酌鬱鬯訖先詣宣祖室尊彝所北向¶
<pb:KR2m0009_WYG_099-10b>¶
初獻以瓚授執事者執笏興詣僖祖室神位前北向立¶
搢笏跪次引奉禮郎搢笏西向跪執事者以瓚授奉禮¶
郎奉禮郎奉瓚授初獻初獻執瓚以鬯祼地奠訖以瓚¶
授執事者次執事者以幣授奉禮郎奉禮郎奉幣授初¶
獻執笏興先詣宣祖室神位前西向立初獻受幣奠訖¶
執笏俛伏興出戸外北向再拜次詣宣祖室太祖室太¶
宗室眞宗室仁宗室英宗室神宗室哲宗室徽宗室欽¶
宗室次降西側階詣别室升西階詣懿節皇后室安穆¶
<pb:KR2m0009_WYG_099-11a>¶
皇后室安恭皇后室祼鬯奠幣並如上儀訖降東側階¶
由東廊俱復位立協律郎跪俛伏舉麾興工鼓柷宫架¶
作興安之樂孝熙昭徳之舞九成偃麾戞敔樂止(凡樂/皆協)¶
(律郎跪俛伏舉麾興工鼓柷/而後作偃麾戞敔而後止)既晨祼薦香燈官入取毛¶
血奠於神座前别廟以太祝太官令取肝以鸞刀制之¶
洗於鬱鬯貫之以膋燎於爐炭薦香燈官以肝膋入詔¶
神於室别廟以太祝又出以隋祭於室戸外之左三祭¶
於茅苴退復位¶
<pb:KR2m0009_WYG_099-11b>¶
　　　饋食¶
享日有司帥進饌者詣厨以匕升羊實於一俎(肩臂臑/在上端)¶
(肫胳在下端正脊一直脊一横脊一長/脅一短脅一代脅一皆二骨一並在中)次升豕如羊實¶
於一俎(毎室羊豕/各一俎)入設於饌幔内俟初獻既升祼訖捧¶
俎官及執事者捧俎入詣西階下北向北上次引兵部¶
工部尚書詣西階下搢笏捧俎(兵部奉羊/工部奉豕)升殿宫架豐¶
安之樂作詣僖祖神位前北向跪奠先薦羊次薦豕各¶
執笏俛伏興有司入設於豆右腸胃膚之前(羊在左/豕在右)次¶
<pb:KR2m0009_WYG_099-12a>¶
詣每室奉俎並如上儀樂止次詣别廟奠俎如前太廟¶
之儀(唯登歌作/肅安之樂)降東側階由東廊復位初奠俎訖次引¶
薦香燈官取蕭合黍稷擩於脂燎於爐炭當饋熟之時¶
薦香燈官取菹擩於醢祭於豆間三又取黍稷肺祭如¶
初俱藉以茅别廟以太祝退復位次引太祝詣僖祖室¶
前東向立次引初獻再詣盥洗位宫架正安之樂作(初/獻)¶
(升降行止皆/作正安之樂)至位北向立搢笏盥手帨手執笏詣爵洗¶
内北向立搢笏洗爵拭爵以授執事者執笏升殿止登¶
<pb:KR2m0009_WYG_099-12b>¶
歌樂作詣僖祖室酌罇所西向立樂止登歌基命之樂¶
作執事者以爵授初獻初獻搢笏跪執爵執罇者舉羃¶
太官令酌著罇之醴齊訖先詣宣祖室酌罇所北向立¶
初獻以爵授執事者執笏興入詣僖祖室神位前北向¶
立搢笏執事者以爵授初獻初獻執爵祭酒三祭於茅¶
苴奠爵執笏俛伏興出戸北向立樂止次太祝搢笏跪¶
讀祝文讀訖執笏興先詣宣祖室戸外東向立初獻再¶
拜次詣每室及詣别廟行禮並如上儀(初獻詣别廟升/降登歌作崇安)¶
<pb:KR2m0009_WYG_099-13a>¶
(之樂酌獻行禮登/歌並作歆安之樂)初獻將降階登歌作降階樂止宫架¶
樂作復位樂止文舞退武舞進宫架作正安之樂舞者¶
立定樂止次引亞獻詣盥洗位北向立搢笏盥手帨手¶
執笏詣爵洗位北向立搢笏洗爵拭爵以授執事者執¶
笏升殿詣僖祖室酌罇所西向立宫架作武安之樂禮¶
洽儲祥之舞執事者以爵授亞獻搢笏跪執爵執罇者¶
舉羃太官令酌壺罇之盎齊訖先詣宣祖室酌罇所北¶
向立亞獻以爵授執事者執笏興詣僖祖室神位前北¶
<pb:KR2m0009_WYG_099-13b>¶
向立搢笏跪執事者以爵授亞獻亞獻執爵祭酒三祭¶
於茅苴奠爵執笏俛伏興出戸外北向再拜次詣毎室¶
并别廟行禮並如上儀(亞終獻詣别廟酌獻/登歌並作嘉安之樂)初亞獻既¶
入太室引終獻詣洗及升殿行禮並如上獻之儀訖俱¶
降復位(若冬享則俟終獻將升次引禮官詣盥洗位搢/笏盥手帨手執笏詣配享功臣神位前搢笏跪)¶
(執爵三祭酒奠爵執笏俛伏興再拜詣次位行禮並如/上儀退復位若臘享則俟終獻將升次引禮官詣盥洗)¶
(位搢笏盥手帨手執笏詣司命神位前搢笏跪執笏三/祭酒奠爵執笏俛伏興少立次引太祝進詣神位前北)¶
(向搢笏跪讀祝文讀訖執笏興退復位禮官再拜/詣每位前行禮並如分獻配享功臣之儀退復位)次引¶
<pb:KR2m0009_WYG_099-14a>¶
太祝徹籩豆(籩豆各一/少移故處)登歌恭安之樂作(别廟寜/安之樂)卒徹¶
樂止次引宫闈令束茅訖俱復位禮直官曰賜胙贊者¶
承傳曰賜胙再拜在位者皆再拜送神宫架興安之樂¶
作一成止祠祭官於殿上贊奉神主入祏室次引薦香¶
燈官搢笏奉帝主入祏室(薦香燈官先捧匱置於神座/納神主於匱訖捧入祏室)¶
執笏退復位次引宫闈令奉后主并引别廟宫闈令奉¶
后主入祏室並如上儀退復位祠祭官於殿上贊奉神¶
主入祏室訖次引初獻兵部刑部尚書亞終獻就望瘞¶
<pb:KR2m0009_WYG_099-14b>¶
位(若冬享臘享則又/引禮官就望瘞位)有司詣室取幣束茅苴於坎次引¶
監察御史押樂太常丞奉禮協律郎太祝就望瘞位立¶
定禮直官曰可瘞寘土半坎本廟宫闈令監視(别廟殿/下宫闈)¶
(令監/視)次引初獻以下詣東神門外揖位立禮直官贊禮¶
畢揖訖退(若臘享則次引禮官詣西神門外七望/燎位立有司置祝版於燎柴焚訖退)太官¶
令帥其屬徹禮饌次引監察御史詣殿監視收徹訖還¶
齋所宫闈令闔戸以降太常藏祝版於匱光祿卿以胙¶
奉進監察御史就位展視光祿卿望闕再拜乃退¶
<pb:KR2m0009_WYG_099-15a>¶
　　太廟薦新儀注¶
　　　陳設¶
前一日有司設新物於太常卿齋所至日以行事設籩¶
豆於每室戸外以新物實之(每室孟春豆三實以韭葑/卵仲春豆一實以冰季春)¶
(豆三實以笋蒲鮪魚籩一實以含桃孟夏豆三實以彘/肉大小麥仲夏豆二實以雛雞黍籩一實以𤓰季夏籩)¶
(二實以蔆㮚孟冬豆一實以鴈仲冬/豆一實以麕季冬豆一乃實之以魚)又設盥洗於阼階¶
下直東霤北向罍在洗東加勺篚在洗西南肆實以巾¶
設太常卿席位於殿下東南西向¶
<pb:KR2m0009_WYG_099-15b>¶
　　　省饌¶
前一日祠祭官引宫闈令詣太常卿齋所同眡新物應¶
饌者有司詣厨省鑊以時帥其屬臨造¶
　　　行事¶
薦新日祠祭官引宫闈令先入詣殿庭北向立祠祭官¶
曰再拜宫闈令再拜升自西階(凡行事執事官/升降皆自西階)開室(不/出)¶
(神/主)帥其屬掃除退就執事位次有司實新畢禮直官引¶
太常卿常服入就殿下席位西向立贊再拜太常卿再¶
<pb:KR2m0009_WYG_099-16a>¶
拜次引詣盥洗位北向立搢笏盥手帨手執笏升殿詣¶
僖祖室户外搢笏執事者以新物授太常卿太常卿受¶
新物奉入詣神位前北向跪奠執笏俛伏興出戸外北¶
向再拜次詣宣祖室太祖室太宗室眞宗室仁宗室英¶
宗室神宗室哲宗室徽宗室欽宗室别廟懿節皇后室¶
安穆皇后室安恭皇后室行禮並如上儀降復位少立¶
退宫闈令闔戸降退¶
　　郊祀大禮前二日朝獻景靈宫行禮儀注¶
<pb:KR2m0009_WYG_099-16b>¶
　　　陳設¶
前朝獻三日儀鸞司設大次於齋殿又設文武侍臣次¶
於大次之前隨地之宜行事助祭官宗室及有司次於¶
宫之内外各隨地之宜設東方南方客使次於文官之¶
後西方北方客使次於武官之後又設饌幔於殿門外¶
隨地之宜前二日郊社令帥其屬掃除宫之内外太常¶
設燎爐於殿門之外又陳登歌之樂於殿上前楹間稍¶
南北向設宫架於殿門外隨地之宜立舞表於酇綴之¶
<pb:KR2m0009_WYG_099-17a>¶
間前朝獻一日奉禮郎禮直官設皇帝位版於阼階上¶
西向飲福位於聖像之西南北向望燎位於殿下之東¶
南向贊者設亞終獻位於阼階之東稍南西向大禮使¶
左僕射於西階之西稍南東向(與亞終獻/班相對)行事戸部禮¶
部刑部尚書吏部刑部侍郎光祿卿讀冊官舉冊官光¶
祿丞於其西(光祿丞/稍却)執事官位又於其後奉禮郎摶黍¶
太祝太社太官令位於亞獻之北西向稍却監察御史¶
位二於大禮使之北東向俱稍却又設協律郎位二一¶
<pb:KR2m0009_WYG_099-17b>¶
於殿上磬虡之西北一於宫架西北俱東向押樂太常¶
丞於登歌樂虡北押樂太常卿位於宫架之北良醖令¶
於酌罇所俱北向又設文武助祭官宗室位於行事執¶
事官之南東西相向諸方客使位於殿門之外隨其方¶
國又設告潔位於殿門之外設大禮使左僕射位於道¶
西東向行事吏部戸部禮部刑部尚書吏部刑部侍郎¶
押樂太常卿光祿卿讀冊官舉冊官押樂太常丞光祿¶
丞奉禮協律郎摶黍太祝郊社太官令位於道東西向¶
<pb:KR2m0009_WYG_099-18a>¶
北上(押樂太常丞/以下位稍却)監察御史位於尚書之右異位稍却¶
光祿陳禮饌於殿門内在北南向太常設省饌位版於¶
禮饌之南大禮使左僕射在南北向西上監察御史位¶
二在西東向行事吏部戸部禮部刑部尚書吏部刑部¶
侍郎押樂太常卿光祿卿讀冊官舉冊官押樂太常丞¶
光祿丞奉禮協律郎摶黍太祝郊社太官令在東西向¶
北上禮部帥其屬設祝冊案於殿上之西司罇彝帥其¶
屬設玉幣篚於酌罇所次設籩豆簠簋之位於聖像前¶
<pb:KR2m0009_WYG_099-18b>¶
左十有一籩右十有一豆俱為三行俎一在籩前簠一¶
簋一在籩豆外簠在左簋在右又設罇罍之位著罇二¶
壺罇二皆有罍加勺羃為酌罇太罇二山罇二犧罇二¶
象罇二皆有罍加羃設而不酌並在殿上稍南北向西¶
上又設籩豆簠簋俎各一於饌幔内設御盤匜於阼階¶
上并供進盤匜帨巾内侍坐並於皇帝版位之後分左¶
右(奉盤者北向奉匜/及執巾者南向)又設亞終獻盥洗爵洗於其位之¶
北(盥洗在東/爵洗在西)罍洗在東加勺篚在洗西南肆實以巾(若/洗)¶
<pb:KR2m0009_WYG_099-19a>¶
(爵之篚則/又實以爵)執罍篚者各位於其後朝獻日行事前太常¶
府卿帥其屬陳幣於篚(幣/蒼)少府監帥其屬入陳禮神之¶
玉置於聖像前(玉以四/圭有邸)光祿卿帥其屬入實籩豆簠簋¶
(籩三行以右為上第一行形鹽在前黎糗餌次之第二/行榛實在前乾桃乾橑乾棗次之第三行菱在前芡㮚)¶
(乾柿次之豆三行以左為上第一行芹菹在前筍菹菁/菹葵菹次之第二行韭在前麫筋松脯虀脯次之第三)¶
(行&KR1246;食在前𤓰虀醬次/之簋實以黍簠實以稻)太官令帥其屬入實俎(籩前之/俎實以)¶
(乳/餅)良醞令帥其屬入實罇(著罇二一實元酒一實醴齊/皇帝酌之壺罇二一實元酒)¶
(一實盎齊亞終獻酌之太罇二一實泛齊一實醴齊山/罇二一實盎齊一實醴齊犧罇二一實沈齊一實事酒)¶
<pb:KR2m0009_WYG_099-19b>¶
(象罇二一實昔酒一實清酒並/設而不酌凡罍之實各視其罇)有司設神御殿禮饌及¶
供奉之物如常儀太常設燭於聖像前又設大禮使以¶
下行事執事官揖位於殿門外如告潔之位儀鸞司設¶
神位版幄又設冊幄於殿門外各隨地之宜¶
　　　省饌¶
前朝獻一日質明太社令帥其屬掃除宫之内外訖司¶
罇彝帥執事者以祭器入設於位(凡設祭器皆藉以/蓆籩豆又加巾蓋)太¶
府卿少府監入陳玉幣(告潔畢/權徹)少頃禮直官贊者分引¶
<pb:KR2m0009_WYG_099-20a>¶
大禮使以下並常服詣殿門外告潔位禮直官贊揖訖¶
贊揖者引押樂太常卿入行樂架(凡亞終獻行事皆禮/直官太常博士引大)¶
(禮使執政官行事皆禮/直官引餘官皆贊者引)次引禮部尚書入升自西階眡¶
滌濯(凡行事執事官升降皆自西階内應奉/官并執事祗應人各隨應奉階升降)次引左僕¶
射申眡滌濯執事者皆舉羃曰潔俱退復位禮直官稍¶
前曰告潔畢請就省饌位揖訖引大禮使以下各就位¶
禮直官贊揖有司省饌具畢禮直官贊省饌畢揖訖俱¶
還齋所次引禮部尚書詣厨眡濯溉次引刑部尚書詣¶
<pb:KR2m0009_WYG_099-20b>¶
厨實鑊水刑部侍郎増沃鑊水協律郎展視樂器乃還¶
齋所晡後太社令帥其屬掃除宫之内外學士院以祝¶
冊授通進司進御書訖降付尚書禮部¶
　　　車駕自大慶殿詣景靈宫¶
朝獻日文武侍祠行事助祭之官宗室(非從/駕者)先詣景靈¶
宫祠所次禮直官宣贊舍人引禮部侍郎詣大慶殿奏¶
請中嚴少頃又奏外辦皇帝服履袍詣大慶殿鳴鞭行¶
門禁衞諸班親從等諸司祗應人員以下各自贊常起¶
<pb:KR2m0009_WYG_099-21a>¶
居次知客省事以下樞密都丞㫖以下知内侍省事以¶
下御帶器械官應奉祗應通侍大夫以下武功大夫以¶
下及幹辦庫務文臣一班常起居俟皇帝即御座從駕¶
宰執使相以下一班次管軍臣僚並常起居(若得㫖免/起居更不)¶
(起/居)皇帝乘輿鳴鞭出行宫北門將至景靈宫御史臺太¶
常寺閤門分引文武侍祠行事執事助祭之官宗室於¶
宫櫺星門外立班再拜奏御訖退(已起居者止奏聖躬/萬福皇帝乘輿將及)¶
(門從駕宰執事從等係行/事前導者先退各朝祭服)皇帝乘輿入櫺星門至大次¶
<pb:KR2m0009_WYG_099-21b>¶
降輿以入簾降侍衞如常儀以俟行事¶
　　　奉玉幣¶
朝獻日未行事前諸行事及助祭之官各服其服太祝¶
奠冊於案太府卿少府監入陳玉幣光祿卿入實籩豆¶
簠簋太官令入實俎良醞令入實罇罍樂正帥工人二¶
舞以次入與執罇罍篚羃者各就位次御史臺太常寺¶
閤門宣贊舍人分引文武助祭官及宗室客使入就位¶
次禮直官贊者分引大禮使以下行事執事官詣殿門¶
<pb:KR2m0009_WYG_099-22a>¶
外揖位立禮直贊揖訖先引監察御史按視殿之上下¶
糾察不如儀者降階就位次引大禮使以下各入就位¶
次禮儀使樞密院官太常卿閤門官太常博士禮直官¶
分立於大次外左右次引禮部侍郎詣次前奏請中嚴¶
少頃又奏外辦符寳郎奉寳陳於宫架之側隨地之宜¶
禮儀使當次前俛伏跪奏禮儀使臣某言請皇帝行事¶
奏訖俛伏興還侍立(禮儀使奏/禮畢准此)簾捲皇帝服衮冕以出¶
侍衞如常禮儀使以下前導至殿門外殿中監跪進大¶
<pb:KR2m0009_WYG_099-22b>¶
圭禮儀使奏請執大圭前導皇帝入自正門(侍衞不應/入者止於)¶
(門/外)協律郎跪俛伏舉麾興工鼓柷宫架乾安之樂作(皇/帝)¶
(升降行止皆/奏乾安之樂)至阼階下偃麾戞敔樂止(凡樂皆協律郎/跪俛伏舉麾興)¶
(工鼓柷而後作偃/麾戞敔而後止)升自阼階大樂使從(皇帝升降大/禮使皆從)登¶
歌樂作(左右侍衞之官/量人數從升)至版位西向立樂止禮儀使以¶
下分左右侍立(凡行禮皆禮儀使樞密院官太常卿閤/門官太常博士禮直郎前導至位分立)¶
(於左/右)禮儀使前奏有司謹具請行事宫架作大安之樂¶
發祥流慶之舞俟樂作三成止先引左僕射吏部尚書¶
<pb:KR2m0009_WYG_099-23a>¶
侍郎升詣聖祖座前立左僕射吏部尚書俱西向北上¶
吏部侍郎東向樂作六成樂止禮儀使奏請再拜皇帝¶
再拜贊者曰再拜在位官皆再拜内侍取玉幣於篚立¶
於罇所又内侍各執盤匜帨巾以進宫架樂作禮儀使¶
奏請皇帝搢大圭盥手内侍進槃匜沃水皇帝盥手内¶
侍進巾皇帝帨手訖又奏請皇帝執大圭樂止禮儀使¶
前導登歌靈安之樂作殿中監跪進圭禮儀使奏請搢¶
大圭執鎮圭前導皇帝詣聖祖座前北向立内侍先設¶
<pb:KR2m0009_WYG_099-23b>¶
繅藉於地禮儀使奏請跪奠鎮圭於繅席執大圭俛伏¶
興又奏請搢大圭跪内侍加玉於幣以授吏部尚書吏¶
部尚書以授左僕射左僕射西向跪以進禮儀使奏請¶
受玉幣皇帝受奠訖吏部侍郎東向跪受以興進奠於¶
聖像前左僕射吏部侍郎權於殿上稍西東向立吏部¶
尚書降復位禮儀使奏請執大圭俛伏興又奏請再拜¶
皇帝再拜訖樂止禮儀使奏前導皇帝還版位登歌樂¶
作至位西向立樂止内侍舉鎮圭繅藉以鎮圭殿中監¶
<pb:KR2m0009_WYG_099-24a>¶
以授有司¶
　　　薦饌¶
朝獻日太官令以饌實於俎及籩豆簠簋陳於饌幔内¶
東西相向(俎實以乳餅籩實以粉餈豆實/以糝食簠實以粱簋實以黍稷)俟皇帝升奉¶
玉幣訖還位樂止次引禮部尚書詣饌所執籩豆簠簋¶
以入户部尚書詣饌所奉俎以入太官令引入正門宫¶
架吉安之樂作設於西階下北向北上奉俎者在南次¶
引禮部尚書搢笏執籩豆簠簋戸部尚書搢笏奉俎以¶
<pb:KR2m0009_WYG_099-24b>¶
升執事者各迎於階上禮部尚書奉籩豆簠簋於聖像¶
前北向跪奠訖執笏俛伏興有司設籩於糗餌前豆於¶
醬前簠於稻前簋於黍前次戸部尚書奉俎於聖像前¶
北向跪奠訖執笏俛伏興有司設於豆前樂止俱降復¶
位次引左僕射吏部侍郎詣聖祖座前立左僕射西向¶
吏部侍郎東向次引吏部侍郎奉爵升詣皇帝版位前¶
北向立内侍各執盤匜帨巾以進宫架樂作禮儀使奏¶
請皇帝搢大圭盥手内侍進盤匜沃水皇帝盥手内侍¶
<pb:KR2m0009_WYG_099-25a>¶
進巾皇帝帨手訖又奏請皇帝洗爵吏部侍郎進爵内¶
侍進巾皇帝拭爵訖樂止又奏請執大圭登歌祖安之¶
樂作吏部侍郎受爵奉爵詣酌罇所東向立執罇者舉¶
羃良醞令酌著罇之醴齊禮儀使前導皇帝詣聖祖座¶
前北向立禮儀使奏請搢大圭跪吏部侍郎以爵授左¶
僕射左僕射西向跪以進禮儀使奏請執爵進酒再進¶
酒三進酒俱以爵授吏部侍郎吏部侍郎東向跪受爵¶
置於聖祖座前禮儀使奏請執大圭俛伏興又奏請皇¶
<pb:KR2m0009_WYG_099-25b>¶
帝少立樂止左僕射以下俱復位舉冊官搢笏跪舉祝¶
冊讀冊官搢笏東向跪讀冊文讀訖奠冊各執笏興俱¶
降復位禮儀使奏請再拜皇帝再拜訖禮儀使前導皇¶
帝還版位登歌樂作至版位西向立樂止文舞退武舞¶
進宫架正安之樂作舞者立定樂止禮直官太常博士¶
引亞獻詣盥洗位北向立搢笏盥手帨手執笏詣爵洗¶
位北向立搢笏洗爵拭爵以爵授執事執笏升詣酌罇¶
所東向立宫架作冲安之樂降眞觀德之舞執事者以¶
<pb:KR2m0009_WYG_099-26a>¶
爵授亞獻亞獻搢笏跪執爵執罇者舉羃太官令酌壺¶
罇之盎齊亞獻以爵授執事者執笏興詣聖祖座前北¶
向搢笏跪執事者以爵授亞獻亞獻執爵三進酒執笏¶
俛伏興少退北向再拜訖樂止降復位初亞獻行禮將¶
畢禮直官太常博士引終獻詣洗及升殿酌獻並如亞¶
獻之儀訖降復位初終獻既升獻戸部禮部尚書升詣¶
殿西東向立次引殿中監太祝太官令詣飲福東向立¶
奉豆及爵酒者各立於其後禮儀使奏請詣飲福位前¶
<pb:KR2m0009_WYG_099-26b>¶
導皇帝登歌樂作將至位樂止又登歌報安之樂作皇¶
帝至飲福位北向立尚醞奉御執罇詣酌罇所良醞令¶
酌上罇福酒各置二罇尚醞奉御酌福酒殿中監西向¶
奉以立禮儀使奏請再拜殿中監跪以爵酒進禮儀使¶
奏請搢大圭跪受爵祭酒(三祭/於地)啐酒奠爵殿中監跪受¶
爵以興太官令取黍於簋摶以授太祝太祝受以豆東¶
向跪以進皇帝受豆奠之太祝乃受以興降復位次殿¶
中監再跪以爵酒進禮儀使奏請受爵飲福酒奠爵殿¶
<pb:KR2m0009_WYG_099-27a>¶
中監受虚爵以興以授尚醞奉御執事者俱降復位禮¶
儀使奏請執大圭俛伏興又奏請再拜皇帝再拜樂止¶
禮儀使前導皇帝還版位登歌樂作至版位西向立樂¶
止次引禮部尚書詣聖像前徹籩豆次戶部尚書徹俎¶
籩豆俎各一俱少移故處登歌吉安之樂作卒徹樂止¶
禮部戸部尚書降復位禮直官曰賜福酒行事助祭官¶
拜贊者承傳曰賜福酒再拜在位官皆再拜送眞宫架¶
太安之樂作一成止¶
<pb:KR2m0009_WYG_099-27b>¶
　　　望燎¶
太安之樂畢禮儀使奏請詣望燎位前導皇帝詣望燎¶
位登歌樂作降自阼階樂止宫架樂作至位南向立樂¶
止初賜福酒再拜訖吏部侍郎帥太祝執篚進詣聖祖¶
座前取幣祝冊執事官以俎載黍稷飯及爵酒降階置¶
於柴上禮直官曰可燎東西各以炬燎半柴禮儀使奏¶
禮畢前導皇帝還大次宫架樂作出門外禮儀使奏請¶
釋大圭殿中監跪受大圭以授有司侍衛如常儀皇帝¶
<pb:KR2m0009_WYG_099-28a>¶
至大次樂止禮部奏請解嚴次引大禮使以下詣殿門¶
外揖位立禮直官贊禮畢揖訖退宣贊舍人等分引文¶
武助祭官及宗室客使以次出次引諸神御殿分獻官¶
及太祝各入就位太祝在南北向分獻官在東西向(神/御)¶
(殿獻官太/祝俱常服)贊者曰再拜在位官皆再拜太祝升詣香案¶
之西東立次引分獻官升詣香案前北向立搢笏三上¶
香跪執琖奠茶三奠酒執笏俛伏興少立太祝跪讀祝¶
文讀訖以興舉版置於案降復位分獻官再拜訖降復¶
<pb:KR2m0009_WYG_099-28b>¶
位退其後南郊並如儀¶
　　先公遺老齋雜誌景定庚申秋大享明堂以余為¶
　　殿中監進接圭官明堂之禮主上執大圭以行事¶
　　奠鎭圭以禮神圭之為性潤滑上所執處以錦纏¶
　　之供奉官則以腦子粉澤手防滑墜也二圭皆以¶
　　中貴一員掌之太常寺吏一人随直皆在殿中監¶
　　左右上詣景靈宫入思成門則跪進大圭上執以¶
　　行至大次釋圭以授殿中監入大次暨奏中嚴外¶
<pb:KR2m0009_WYG_099-29a>¶
　　辦捲簾跪進如初上執詣褥位其時殿中監急趨¶
　　祏室外奉鎮圭以俟須㬰上且至入室禮吏喝云¶
　　搢大圭執鎮圭上既自搢於腰間遂跪進鎮圭上¶
　　受以奠於神幣前禮吏又喝云執大圭上自腰間¶
　　取以執則殿中監急就神幣前取鎮圭入第二室¶
　　凡禮吏之引喝殿中監之跪進一如初室至十三¶
　　室然後獻禮畢上執圭就褥位東向立以俟亞終¶
　　獻行禮凡明堂行禮之日設大次於殿廊上入俟¶
<pb:KR2m0009_WYG_099-29b>¶
　　嚴辦設小次於殿門右上還小次以俟亞終獻行¶
　　禮然祖宗嚴禋帝祖例不還小次示恭勤也上暮¶
　　年有内迫之症既還褥位余方在室中收鎮圭以¶
　　付内侍實不在上前忽聞有㫖還小次内侍於上¶
　　手取圭以從還余方至太常少卿趙與訔呵詰曰¶
　　殿中監何在上還小次無人接圭余為震恐因思¶
　　惟有自劾待罪而已禮吏曰祖宗時未嘗還小次¶
　　此謂之非次還内尊官若待罪乃顯上失宜付之¶
<pb:KR2m0009_WYG_099-30a>¶
　　忘言余心是之但從内侍取大圭跪俟小次簾外¶
　　而已須臾捲簾進圭上執詣飲福受胙位授受行¶
　　禮既畢復詣望瘞位禮畢詣殿門俟上至而後畢¶
　　事自初日朝獻景靈宫次日朝享太廟又次日明¶
　　堂殿行禮皆如之禮云凡執玉執輕如不克况與¶
　　人主相授受乎其最可畏者上將入門跪進大圭¶
　　圭進訖急趨旁側立恐妨天歩之入也上將出門¶
　　跪接接訖又急趨旁側立恐妨天歩之出也當是¶
<pb:KR2m0009_WYG_099-30b>¶
　　時倉皇失措在俄頃間耳非夫平日端莊敬懼者¶
　　不在此選朝廷蓋重其人難其事云¶
　　右宋朝太廟原廟祭禮惟郊祀前親享為盛儀注¶
　　已見於前遺老齋雜誌所書執圭一則并附見於¶
　　此¶
　　四孟朝獻景靈宫儀注¶
　　　齋戒¶
朝獻前一日皇帝齋於内殿御崇政殿視事如故唯不¶
<pb:KR2m0009_WYG_099-31a>¶
弔喪問疾作樂有司不奏刑殺文書其行事前導官齋¶
於本司治事如故唯不判書刑殺文書及行刑¶
　　　陳設¶
前期有司陳香案及供奉之物於聖祖天尊大帝元天¶
大聖后并諸帝后位前儀鸞司設御幄於殿東廡西向¶
設皇帝褥位於殿下東階之東西向及鋪設黄道裀褥¶
并逐香案前褥位(内第二日上/詣後殿行禮)¶
　　　朝獻¶
<pb:KR2m0009_WYG_099-31b>¶
其日質明皇帝服履袍出内即御座鳴鞭行門禁衛諸¶
班親從等諸司祗應人員已下於崇政殿各自贊常起¶
居次從駕臣僚并應奉前導陪位官并管軍於崇政殿¶
起居如閤門儀訖先退以俟從駕俟皇帝自崇政殿乘¶
輦出行宫北門將至景靈宫侍臣前導及陪位官於景¶
靈宫櫺星門外殿門外迎駕起居再拜訖次有司引陪¶
位官先詣殿下北向立禮直官太常博士太常卿詣御¶
幄前北向立禮直官引侍臣二員升殿詣聖祖天尊大¶
<pb:KR2m0009_WYG_099-32a>¶
帝香案前東西相向對立(諸帝后御前即引侍臣一員/於香案前西向立俟進接茶)¶
(酒畢止於殿上/稍東西相向立)陪位文武官入詣殿下北向立定俟皇¶
帝乘輦入櫺星門於東廊便門歩至御幄簾降閤門官¶
於東幄前相向立閤門報班齊禮直官太常博士引太¶
常卿於御幄前俛伏跪奏稱太常卿臣某言請皇帝行¶
朝獻之禮奏訖伏興(奏禮畢/准此)簾捲太常卿閤門官太常¶
博士禮直官前導皇帝詣殿下褥位西向立(凡行禮皆/太常卿閤)¶
(門官太常博士禮直官前/導至位即分立於左右)太常卿奏請拜皇帝再拜贊¶
<pb:KR2m0009_WYG_099-32b>¶
者曰拜在位官皆再拜訖前導官前導皇帝升自東階¶
詣聖祖天尊大帝位香案前褥位北向立内侍奉香太¶
常卿奏請上香再上香三上香内侍以茶酒授侍臣侍¶
臣西向跪以進又奏請皇帝跪進茶進酒再進酒三進¶
酒以授侍臣侍臣置於聖祖天尊大帝位前又奏請俛¶
伏興又奏請拜皇帝再拜贊者曰拜在位官皆再拜訖¶
前導官前導皇帝降自東階詣殿下褥位西向立奏請¶
拜皇帝再拜贊者曰拜在位官皆再拜訖前導官前導¶
<pb:KR2m0009_WYG_099-33a>¶
皇帝還御幄簾降太常卿奏禮畢訖行事前導陪位官¶
等先詣中殿立班如前殿儀俟皇帝詣中殿御幄簾降¶
閤門報班齊禮直官太常博士引太常卿於御幄前俛¶
伏跪奏稱太常卿臣某言請皇帝行朝獻之禮奏訖伏¶
興(奏禮畢/准此)簾捲太常卿閤門官太常博士禮直官前導¶
皇帝詣殿下褥位西向立太常卿奏請拜皇帝再拜贊¶
者曰拜在位官皆再拜前導官前導皇帝升殿詣宣祖¶
皇帝位香案前褥位北向立内侍奉香太常卿奏請上¶
<pb:KR2m0009_WYG_099-33b>¶
香再上香三上香内侍以茶酒授侍臣侍臣西向跪以¶
進又奏請皇帝跪一奠茶奠酒再奠酒三奠酒俛伏興¶
又奏請拜皇帝再拜贊者曰拜在位官皆再拜訖次詣¶
太祖皇帝太宗皇帝眞宗皇帝仁宗皇帝英宗皇帝神¶
宗皇帝哲宗皇帝徽宗皇帝欽宗皇帝神御香案前行¶
禮並如上儀訖前導官前導皇帝降自東階殿下褥位¶
西向立奏請拜皇帝再拜贊者曰拜在位官皆再拜訖¶
前導官前導皇帝還御幄簾降太常卿奏禮畢訖陪位¶
<pb:KR2m0009_WYG_099-34a>¶
行事前導應奉官以次退皇帝歸齋殿以俟還内如来¶
儀次日皇帝自内乘輦入櫺星門將至宫門就露屋降¶
輦歩至齋殿由後殿之後至後殿東廊御幄以俟詣元¶
天大聖后次詣昭憲皇后孝明皇后懿徳皇后明徳皇¶
后元徳皇后章穆皇后章憲明肅皇后章懿皇后慈聖¶
元獻皇后宣仁聖烈皇后欽聖憲肅皇后欽成皇后欽¶
慈皇后昭慈聖獻皇后昭懷皇后顯恭皇后顯肅皇后¶
神御香案前行禮並如前殿中殿之儀¶
<pb:KR2m0009_WYG_099-34b>¶
　　　第一日¶
其日質明皇帝服靴袍出内即御座鳴鞭行門禁衛諸¶
班親從等諸司祗應人員以下於後殿各自贊起居次¶
從駕臣僚并應奉前導陪位官等先詣中殿立班如前¶
殿儀俟皇帝詣中殿御幄簾降閤門報班齊禮直官太¶
常博士引太常卿於御幄前俛伏跪奏稱太常卿臣某¶
言請皇帝行恭謝之禮奏訖伏興(奏禮畢/准此)簾捲太常卿¶
閤門官太常博士禮直官前導皇帝升詣殿上褥位西¶
<pb:KR2m0009_WYG_099-35a>¶
向立太常卿奏請拜皇帝再拜贊者曰拜在位官皆拜¶
訖前導官前導皇帝詣宣祖皇帝位香案前褥位北向¶
立内侍奉香太常卿奏請上香再上香三上香内侍以¶
茶酒授侍臣侍臣西向跪以進又奏請皇帝跪奠茶酒¶
再奠酒三奠酒俛伏興又奏請拜皇帝再拜贊者曰拜¶
在位官皆再拜訖次詣太祖皇帝太宗皇帝眞宗皇帝¶
仁宗皇帝英宗皇帝神宗皇帝哲宗皇帝徽宗皇帝欽¶
宗皇帝神御香案前行禮並如上儀訖前導官前導皇¶
<pb:KR2m0009_WYG_099-35b>¶
帝還褥位西向立奏請拜皇帝再拜贊者曰拜在位官¶
皆再拜訖前導官導皇帝還御幄簾降太常卿奏禮畢¶
訖陪位行事前導應奉官以次退帝歸齋殿以俟還内¶
(依已降指揮駕/回入祥曦殿門)¶
　　　第二日(淳熙九年恭謝分作三日行禮内第二/日詣後殿元天大聖后并昭憲皇后至)¶
　　　　(慈聖光獻皇后第三日詣後/殿宣仁聖烈皇后以下神御)¶
皇帝自内乘輦入櫺星門至齋殿降輦歩至後殿東廡¶
御幄以俟詣元天大聖后次詣昭憲皇后孝明皇后懿¶
<pb:KR2m0009_WYG_099-36a>¶
徳皇后明徳皇后元徳皇后章穆皇后章獻明肅皇后¶
慈聖光獻皇后宣仁聖烈皇后欽聖憲肅皇后欽成皇¶
后欽慈皇后昭慈聖獻皇后昭懷皇后顯恭皇后顯肅¶
皇后顯仁皇后神御香案前行禮並如前殿中殿之儀¶
太祖親享廟四(乾德元年十一月十五日十開寳元年/十一月二十三日  四年  一月二十)¶
　　(六日係親郊朝廟禮開寳九年三月五日係親告/將幸西京行雩祀)¶
太宗親享廟五(太平興國三年十一月十四日一六年/十一月十六日  雍熙元年十  月二)¶
　　(十日親淳化四年正月一日/日係  郊朝享)　(至道元年正月九/)¶
<pb:KR2m0009_WYG_099-36b>¶
眞宗親享廟十二(咸平二年十一月六日十五年十一/月十一日  景徳二年  一月十二)¶
　　(日親天禧元年正月十日元三年十一月十八日/係  享朝廟  大中祥符  年九月十日係親告)¶
　　(將行封禪禮二十一月二十七日係封禪禮成恭/謝  三年十  月十一日係親告將祀汾隂  四)¶
　　(年四月六日係汾隂禮成親謁月五年閏十月七/日係聖祖降恭謝  六年十二  十五日係親告)¶
　　(將謁太清宫/享)　(七年二月十五日係東郊恭謝朝/)¶
仁宗親享廟十三(天聖二年十一月十二日月五年十/一月十六日  八年十一  十八日)¶
　　(十景祐二年十一月十三日十寳元元年十一月/  七日  慶歴元年十一月  九日  四年十一)¶
　　(月二十四日係七年十一月十七日年皇祐五年/十一月三日  親郊朝享  皇祐二  九月二十)¶
<pb:KR2m0009_WYG_099-37a>¶
　　(六日四嘉祐七年九月六日係親祀明堂朝享年/嘉祐  年十月十二日係親行祫祭  天聖十)¶
　　(十一月十一日係修大内恭謝/)¶
英宗親享廟一(治平二年十一月十五日係親郊朝享/)¶
神宗親享廟六(熙寜元年十一月十七日月七年十一/月二十四日  十年十一  二十六日)¶
　　(年元豐六年十一月四日係郊祀朝享祀熙寜四/  九月九日  元豐三年九月二十日  明堂朝)¶
　　(享/)¶
哲宗親享廟五(元祐元年九月五日十元祐四年九月/十三日  元祐七年  一月十二日)¶
　　(元符元年十一月十九日係親郊祀朝享/二年九月十八日係祀明堂朝享)　(紹聖/)¶
<pb:KR2m0009_WYG_099-37b>¶
徽宗親享廟九(建中靖國元年十一月二十二日四崇/寜三年十一月二十五日  大觀  年)¶
　　(十一月二日宣政和三年十一月五日/一月九日    和元年十一月十二日)　(六年十/四年十)¶
　　(一月十四日九七年十一月十四日係冬祀朝享/  大觀元年  月二十七日係郊祀朝享)¶
髙宗親享廟十(紹興七年九月二十一日年十年九月/九日並明堂享廟  十三  正月十一)¶
　　(日係奉上徽宗皇帝徽號冊寳享廟十十一月七/日  十六年十一月九日  十九年  一月十三)¶
　　(日十二十二年十一月十七日二二十五年十一/月  八日  二十八年十一月  十二日並係親)¶
　　(郊享廟/)　(三十一年九月一日係明堂享廟/)¶
孝宗親享廟十(紹興三十二年七月十四日三隆興二/年十二月二十九日  乾道  年十一)¶
<pb:KR2m0009_WYG_099-38a>¶
　　(月一日三六年十一月五日年九年十一月八日/  淳熙  年九月六日  六  九月十五日  九)¶
　　(年九月十二日/五年九月八日)　(十二年十一月二十二日/)　(十/)¶
光宗親享廟二(淳熙十六年四月六日/一月二十六日)　(紹興二年十/)¶
寧宗親享廟八(慶元三年十一月壬寅/一月癸酉  開禧二年)　(嘉泰三年十/        嘉)¶
　　(定二年九月庚子一嘉定五年十一月辛酉九八/年九月庚午  十  年九月庚辰  十四年  月)¶
　　(庚寅/)¶
　　按古者宗廟之祭有正祭有告祭皆人主親行其¶
　　禮正祭則時享禘祫是也告祭則國有大事告於¶
<pb:KR2m0009_WYG_099-38b>¶
　　宗廟是也自漢以來禮制隳廢郊廟之祭人主多¶
　　不親行至唐中葉以後始定制於三嵗一郊祀之¶
　　時前二日朝享大清宫太廟次日方有事於南郊¶
　　宋因其制於第一日朝享景靈宫第二日朝享太¶
　　廟第三日於郊壇或明堂行禮國史所書親享太¶
　　廟大率皆郊前之祭然此乃告祭禮所謂卜郊受¶
　　命於祖廟作龜於禰宫所謂魯人將有事於上帝¶
　　必先有事於泮宫是也若正祭則未嘗親行雖禘¶
<pb:KR2m0009_WYG_099-39a>¶
　　祫大禮亦命有司攝事累朝惟仁宗嘉祐四年十¶
　　月親行祫祭禮一次而已蓋法駕屬車其鹵簿鄭¶
　　重祼薦升降其禮節繁多故三嵗享帝之時僅能¶
　　舉一親祠然告祭之事亦有大於祀天者如即位¶
　　而告廟則自舜禹受終以至太甲之見祖成王之¶
　　見廟皆是也雖西漢時人主每嗣位亦必有見高¶
　　廟之禮而自唐以來則人主未嘗躬謁宗廟致祭¶
　　以告嗣位宋朝惟孝宗光宗以親受内禪特行此¶
<pb:KR2m0009_WYG_099-39b>¶
　　禮而其他則皆以喪三年不祭之説為拘不復舉¶
　　行然自以日易月之制既定諒闇之禮廢乆矣何¶
　　獨於嗣位告祭一事以為不可行乎慶元間李大¶
　　性李謙所言可謂至論要之親享既不能頻舉則¶
　　合於禘祫大祀行之而嗣位告祭則亦必合親行¶
　　如卜郊之祭則三歲常行之事又只為將有事於¶
　　上帝而告白則本非宗廟之大祭有司攝事足矣¶
　文獻通考卷九十九¶
