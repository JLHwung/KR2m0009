# -*- mode: mandoku-view; -*-
#+TITLE: 文獻通考
#+DATE: 2015-08-24 22:49:33.946885
#+PROPERTY: ID KR2m0009
#+PROPERTY: BASEEDITION WYG    
#+PROPERTY: JUAN 卷八十八
<pb:KR2m0009_WYG_088-1a>¶
欽定四庫全書¶
　文獻通考卷八十八¶
　　鄱　陽　馬　端　臨　　貴　與　著¶
　郊社考二十一¶
　　祈禳(旅禜附/雩祭門)　(禱疾/)　(祓除/)　(難/)　(禱水旱已見/)¶
大祝掌六祝之辭以事鬼神示祈福祥求永貞一曰順¶
祝二曰年祝三曰吉祝四曰化祝五曰瑞祝六曰筴祝¶
(六祝之秀反祝永長也貞正也求多福歴年得正命也/鄭司農云順  順豐年也年祝求永貞也吉祝祈福祥)¶
<pb:KR2m0009_WYG_088-1b>¶
(也化祝弭災兵也瑞祝逆時雨寧風旱也筴祝逺罪疾/也  疏曰此六祝皆是祈禱之事皆有辭説以告神故)¶
(云六祝之辭鄭司農云順祝順豐年已下皆約小祝而/説順祝當小祝順豐年年祝當求永貞吉祝當祈福祥)¶
(化祝當弭災兵云瑞祝逆時雨寧風旱也者此二者似/若天之應瑞故總謂之瑞祝云筴祝逺罪疾者自此以)¶
(上差次與小祝不同唯有筴祝與小祝逺罪疾相當宜/為一也  黄氏曰筴祝命龜筮之辭也鄭見金縢史乃)¶
(筴祝為禱疾之事故以為逺罪疾而不知金縢筴祝正/為命卜筮也  小祝掌小祭祀將事侯禳禱祠之祝號)¶
(以祈福祥順豐年逆時雨寧風旱彌烖兵逺罪疾疏曰/掌小祭祀者即是將事侯禳已下禱祠之事是也小祭)¶
(祀與将事侯禳已下作目将事侯禳禱祠祝號又與祈/福祥順豐年已下為目祈福祥順豐年逆時雨三者皆)¶
(是侯寧風旱彌烖兵逺罪疾三者即是禱求福謂之禱/報賽謂之祠皆有祝號故總謂之禱祠之祝號祈福祥)¶
<pb:KR2m0009_WYG_088-2a>¶
(已下不言一曰二日者大祝已言訖小祝佐大祝行事/故畧而不言亦欲見事起無常故不言其次第  黄氏)¶
(曰所謂祈順逆寧彌逺與大祝六祝相参錯但小祝所/掌皆小祭祀不為辭掌其祝號而已  肆師與祝侯禳)¶
(於畺及郊注曰侯禳小祝職也畺五百里逺郊百里近/郊五十里疏曰侯者候逆善祥禳者禳去殃氣故肆師)¶
(與小祝為此/侯禳二事)掌六祈以同鬼神示一曰類二曰造三曰¶
禬四曰禜五曰攻六曰説(造七報反禜音詠求祈謂有/災變號呼告神以  福天神)¶
(人鬼地祗不和則六癘作見故以祈禮同之鄭司農云/類造禬禜攻説皆祭名也類祭於上帝詩曰是類是禡)¶
(爾雅曰是類是禡師祭也司馬法曰將用師乃告於皇/天上帝日月星辰以禱於后土四海神祗山川冡社乃)¶
(造於先王然後冡宰徴師於諸侯曰某國為不道征之/以某年某月某日師至某國禜日月星辰山川之祭也)¶
<pb:KR2m0009_WYG_088-2b>¶
(春秋傳曰日月星辰之神則雪霜風雨之不時於是乎/禜之山川之神則水旱癘疫之災於是乎禜之元謂類)¶
(造加誠肅求如志禬榮告之以時有災變也攻説則以/辭責之禜如日食以朱絲營社攻如其鳴鼓然董仲舒)¶
(救日食祝曰昭昭大明殱滅無光奈何以隂侵陽以卑/侵尊是之謂説也禬未聞焉造類禬禜皆有牲攻説用)¶
(幣而已牢疏曰鄭知類造禬禜皆有牲者按禮記祭法/云埋少  於泰昭祭時也下云幽禜祭星雩禜祭水旱)¶
(鄭注云凡此以下皆祭用少牢禜既用牲故知類造亦/皆有牲故云皆有牲也知攻説用幣者是日食伐鼓之)¶
(屬天災有幣無牲故知用幣而已詩云靡愛斯牲是也/  舜典肆類于上帝見因祭篇立君條  王制天子將)¶
(出類于上帝造乎禰見廵守及征伐條伐大祝大師造/于祖類上帝及肆師類造上帝並見征  條  王制諸)¶
(侯將出造乎禰及大祝造于廟並/見㑹同條禜祭見百神篇禜酺條)國有大故天烖彌祀¶
<pb:KR2m0009_WYG_088-3a>¶
社稷禱祠(大故兵冦也天災疫癘水旱也彌猶徧也徧/祀社稷及諸所禱既則祠之以報焉  春官)¶
(荒肆師若國有大故則令國人祭注曰大故謂水旱凶/  所令祭者社及禜酺  禜音詠酺音蒲疏見百神篇)¶
(禜酺條令都宗人國有大故則令禱祠既祭反命于國/注曰令  都之有司也祭謂報賽也反命還白王  賽)¶
(西代反王家宗人國有大故則令禱祠反命祭亦如之/注曰以  命令禱祠歸白王於獲福又以王命令祭之)¶
(還又/反命)¶
小宗伯大烖及執事禱祠于上下神示凡王之㑹同軍¶
旅甸役之禱祠肄儀為位國有禍烖則亦如之凡天地¶
之大烖類社稷宗廟則為位(執事大祝及男巫女巫也/求福曰禱得求曰祠誄曰)¶
<pb:KR2m0009_WYG_088-3b>¶
(禱爾于上下神祗鄭司農云小宗伯與執事共禱祠禱/祈禮輕類者依其正禮而為之  疏曰禍烖謂國遭水)¶
(旱凶荒則有禱祠之事故云亦如之天烖謂日月食星/辰奔殞地烖謂震裂則類祭社稷及宗廟則亦小宗伯)¶
(為位祭之/  春官)¶
小子凡沉辜侯禳飾其牲(鄭司農云沉謂祭川爾雅曰/祭川曰浮沉辜謂磔牲以祭)¶
(也月令曰九門磔禳以畢春氣侯禳者候四時惡氣禳/去之也  夏官  小子祈五祀見釁條  羊人凡沈辜)¶
(侯禳釁積共其羊牲疏曰祭天用犢其日月已下有用/羊者  雞人凡祭祀面禳釁共其雞牲疏曰司農云面)¶
(禳四面禳則侯禳禳謂禳去惡祥也謂春官及地官牧/人凡外祭毁事用厖可也注曰外祭  表貉  王行所)¶
(過山川用事者厖謂雜色不純毁謂疈辜侯禳毁除殃/咎之屬疏曰按宗伯云疈辜祭四方百物而引九門磔)¶
<pb:KR2m0009_WYG_088-4a>¶
(禳又按小祝職云將事侯禳皆是祈除殃害非/常之祭用厖之類故引以為證也厖亡江反)　男巫¶
掌望祀望衍授號旁招以茅(衍注音延疏曰云望祀者/類造禬禜遥望而祀之云)¶
(望衍者衍延也是攻説之禮遥望延其神以言語責之/云授號者此二者皆詛祝授以神號云旁招以茅者旁)¶
(謂四方此男巫於地官祭此神時則以茅招之於四方/也元謂破衍為延者衍字於六祈義無所取故破從延)¶
(云望祀謂有牲粢盛者注大祝已云類造禬禜皆有牲/攻説用幣而已有牲則有黍稷故此兼云粢盛者也云)¶
(延進也謂但用幣致其神者此即攻説用幣而已是也/云二者詛祝所授類造攻説禬禜之神號男巫為之招)¶
(者以其授號文承二者之下故知此六神皆授之號云/授號知是詛祝者按詛祝而知也注及黄氏説見地示)¶
(篇四/望條)冬堂贈無方無算(堂贈謂逐疫也無方四方為可/也無算道里無數遠益善也元)¶
<pb:KR2m0009_WYG_088-4b>¶
(謂冬嵗終以禮送不祥及惡夢皆是也其行必由堂始/巫與神通言當東則東當西則西可近則近可逺則逺)¶
(無常數三春官巳女巫掌嵗時祓除釁浴注曰嵗時祓/除如令  月上  如水上之類釁浴謂以香薫草藥沐)¶
(浴疏曰一月有三巳據上旬之巳而為祓除之事見令/三月三日水上戒浴是也  占夢季冬乃舍萌於四方)¶
(以贈惡夢注曰元謂舍讀為釋舍萌猶釋菜也古書釋/菜釋奠多作舍字萌菜始辭也贈送也欲以新善去故)¶
(惡疏曰元謂舍萌猶釋菜也者按王制有釋菜奠幣之/事故從之  秋官庶氏掌除毒蠱以攻説禬之嘉草攻)¶
(之凡敺蠱則令之比之注曰毒蠱虫物而病害人者賊/律曰敢蠱人及敎令者棄市攻説祈名祈其神求去之)¶
(也嘉草藥物其状未聞攻之謂熏之令之比之謂使為/之又校比之疏曰攻説禬之據去其神也嘉草攻之據)¶
(去其身也云敺之止謂用嘉草熏之時并使人敺之既/役人衆故須校比之  翦氏掌除蠧物以攻禜攻之以)¶
<pb:KR2m0009_WYG_088-5a>¶
(莽草熏之凡庶蠱之事疏曰庶除故以/六祈而言之以莽草熏之據去其身也)¶
　傳荘公二十五年六月辛未朔日有食之鼓用牲于¶
　社左氏曰非常也唯正月之朔慝未作(正月夏之四/月周之六月)¶
　(謂正陽之月今書六月而傳云唯者/明此月非正陽月也慝隂氣正音政)日有食之於是¶
　乎用幣于社伐鼓于朝(食於正陽之月則諸侯用幣/于社請救於上公伐鼓於朝)¶
　(退而自責以明隂不宜侵/陽臣不宜掩君以示大義)公羊子曰日食則曷為鼓¶
　用牲于社求乎隂之道也以朱絲營社或曰脅之或¶
　曰為闇恐人犯之故營之(社者土地之主也月者土/地之精也上繫於天而犯)¶
<pb:KR2m0009_WYG_088-5b>¶
　(日故鳴鼓而攻之脅其本也朱絲營之助陽抑隂也/或曰為闇者社者土地之主尊也為日光盡天闇㝠)¶
　(恐人犯歴之故營之然此説非也記或傳者示不欲/絶異説耳  疏曰云知其非者正以日食隂氣侵陽)¶
　(社官五土之神理宜抑之而/反營衛失抑隂之義故也)榖梁子曰言日言朔食¶
　正朔也鼓用牲鼓禮也用牲非禮也天子救日置五¶
　麾陳五兵五鼓(麾旌幡也五兵/矛㦸鉞楯弓矢)諸侯置三麾陳三鼓¶
　三兵大夫擊門士擊柝言充其陽也(凡有聲皆陽事/以厭隂氣柝兩)¶
　(木相擊充實也五疏曰五麾者糜信云各以方色之/旌置之五處也  兵者徐邈云矛在東㦸在南鉞在)¶
　(西楯在北弓矢在中央五鼓者糜信徐邈並云東方/青鼓南方赤鼓西方白鼓北方黒鼓中央黄鼓按五)¶
<pb:KR2m0009_WYG_088-6a>¶
　(兵有五種未審五鼓是一鼓有五色為當五種之鼓/也何者周禮有六鼓靁鼓靈鼓路鼓鼖鼓鼛鼓晉鼓)¶
　(之等若以為五種之鼓則不知六鼓之内竟去何/鼓若以為一種之鼓則不知六鼓之内竟取何鼓)¶
　文公十五年六月辛丑朔日有食之鼓用牲于社左¶
　氏曰非禮也日有食之天子不舉(去盛/饌)諸侯用幣于¶
　社(社尊於諸侯故請/救而不敢責之)伐鼓于朝以昭事神訓民事君¶
　(天子不舉諸侯用幣所以/事神尊卑異制所以訓民)示有等威古之道也(等威/威儀)¶
　(等/差)　昭公十七年六月甲戍朔日有食之左氏曰祝¶
　史請所用幣昭子曰日有食之天子不舉伐鼓于社¶
<pb:KR2m0009_WYG_088-6b>¶
　諸侯用幣于社伐鼓于朝禮也平子禦之曰止也唯¶
　正月朔慝未作日有食之於是乎有伐鼓用幣禮也¶
　其餘則否太史曰在此月也(正音政月正月謂建巳/正陽之  也於周謂六)¶
　(月於夏為四月慝隂氣也四月純陽用事隂氣未動/而侵陽災重故有伐鼓用幣之禮也平子以為六月)¶
　(非正月故太史答言/在此月也夏戸雅反)平子弗從昭子退曰夫子將有¶
　異志不君君矣(安君之災故曰有異志日疏曰日食/隂侵陽臣侵君之象救  食所以助)¶
　(君抑臣也平子不肯救/日食是不君事其君也)　齊有彗星(出齊之分野不/書魯不見  疏)¶
　(曰出齊之分野於元枵之次也彗即孛也文十四年/有星孛入于北斗十七年有星孛于大辰皆書此不)¶
<pb:KR2m0009_WYG_088-7a>¶
　(書者時魯不/見或隂不見)齊侯使禳之晏子曰無益也祗取誣焉¶
　且天之有彗也以除穢也君無穢徳又何禳焉若徳¶
　之穢禳之何損詩曰惟此文王小心翼翼昭事上帝¶
　聿懐多福厥徳不回以受方國君無違徳方國將至¶
　何患於彗詩曰我無所監夏后及商用亂之故民卒¶
　流亡若徳回亂民將流亡祝史之為無能補也公説¶
　乃止(昭公二十六/年左氏傳)　哀公六年有雲如衆赤鳥夾日¶
　以飛三日楚子使問諸周太史周太史曰其當王身¶
<pb:KR2m0009_WYG_088-7b>¶
　乎(日為人君妖氣守之故以為當王身/雲在楚上唯楚見之故禍不及他國)若禜之可移¶
　於令尹司馬王曰除腹心之疾而寘諸股肱何益不¶
　榖不有大過天其夭諸有罪受罰又焉移之遂弗禜¶
　(春秋左/氏傳)　昭公十七年冬有星孛于大辰左氏曰有¶
　星孛于大辰西及漢(夏之八月辰星見在天漢西今/孛星出辰西光芒東及天漢)¶
　鄭禆竈言於子産曰宋衛陳鄭將同日火若我用瓘¶
　斚玉瓉鄭必不火(瓘珪也斚玉爵也/瓉勺也欲以禳火)子産弗與十八¶
　年夏五月火始昏見(火心/星)丙子風梓慎曰是謂融風¶
<pb:KR2m0009_WYG_088-8a>¶
　火之始也(東北曰融風融風木也木火母故曰火之/始  疏曰東北曰融風易緯作調風俱是)¶
　(東北風一風有二名東北木之始故融風為木/也木是火之母火得風而盛故融為火之始)七日¶
　其火作乎(從丙子至壬午七日壬午/水火合之日故知當火作)戊寅風甚壬午¶
　大甚宋衛陳鄭皆火梓慎登大庭氏之庫以望之(大/庭)¶
　(氏古國名在魯城内魯於其處作庫髙/顯故登以望氣参所占以審前日之言)曰宋衛陳鄭¶
　也數日皆來告火禆竈曰不用吾言鄭又將火(前年/禆竈)¶
　(欲用瓘斚禳火子産/不聼今復請用之)鄭人請用之子産不可子大叔¶
　曰寳以保民也若有火國幾亡可以救亡子何愛焉¶
<pb:KR2m0009_WYG_088-8b>¶
　子産曰天道逺人道邇非所及也何以知之竈焉知¶
　天道是亦多言也豈不或信(多言者或/時有中)遂不與亦不¶
　復火(傳言天道難明雖禆/竈猶不足以盡知之)　昭公十八年夏五月宋¶
　衛陳鄭災左氏曰鄭子産使子寛子上廵羣屏攝至¶
　於大宫(二子鄭大夫屏攝祭祀之位大宫鄭祖廟廵/行宗廟不得使火及之  行去聲  疏曰楚)¶
　(語説事神之禮云使名姓之後能知犧牲之物彜噐/之量屏攝之位壇塲之所而心率舊典者為之宗知)¶
　(屏攝是祭祀之位也鄭衆云攝/攝來茅以為屏蔽其事或當然)使公孫登徙大龜(登/開)¶
　(卜大/夫)使祝史徙主祏於周廟告於先君(祏音石廟注/疏見宗  篇)¶
<pb:KR2m0009_WYG_088-9a>¶
　(中主/條)明日使郊人助祝史除於國北(疏曰郊人當謂/郊内鄉之人也)¶
　(祝史掌祭祀之官也使此鄉人助祝史除地在城之/北作壇塲為祭處也就國北者南為陽北為隂就太)¶
　(隂禳/火也)禳火於元㝠回禄(元㝠水神回禄火神知疏曰/月令冬云其神元㝠  元㝠)¶
　(水神也周語云夏之亡也回禄信於黔隧先儒注左/傳及國語者皆云回禄火神或當有所見也祭水神)¶
　(欲令水抑火祭火神欲令火/自止禳其餘災慮更火也)三日哭七月鄭子産為¶
　火故大為社祓禳於四方振除火災禮也(掁棄/也)宋災¶
　二師令四鄉正敬享(二師左右師也鄉正鄉大夫享/祀也  疏曰宋國之法二師分)¶
　(掌其方左右各掌其二鄉并言其事故云二師命四/鄉正也費誓云魯人三郊三遂則魯立三鄉此云命)¶
<pb:KR2m0009_WYG_088-9b>¶
　(四鄉正則宋立四鄉也周禮鄉為一軍大國三軍宋/是大國不過三軍而有四鄉者當時所立非正法也)¶
　(於是宋置六卿况四鄉乎敬享不知所享何/神周禮大祝國有天災乃彌祀社稷禱祠)祝宗用¶
　馬於四墉祀盤庚於西門之外(祝大祝宗宗人墉城/也用馬祭於四城以)¶
　(禳火盤庚殷王宋逺祖城積隂之氣故祀之凡天災/有幣無牲用馬祀盤庚皆非禮  疏曰周禮大祝掌)¶
　(六祝之辭以事鬼神示祈福祥小宗伯掌建國之神/位特牲少牢士大夫之祭祀也皆宗人掌其事然則)¶
　(諸是祭神言辭大祝掌之禮儀宗人/掌之故所有祭祀皆祝宗同行此事)晉侯問於士弱¶
　曰吾聞之宋災於是乎知有天道何故(問宋何故自/知天道将災)¶
　對曰古之火正或食於心或食於咮以出内火是故¶
<pb:KR2m0009_WYG_088-10a>¶
　咮為鶉火心為大火(謂火正之官配食於火星也建/辰之月鶉火星昏在南方則令)¶
　(民放火建戌之月大火星伏在日下夜不得見則令/民内火禁放火  疏曰周禮司爟掌行火之政令季)¶
　(春出火民咸從之季秋内火民亦如之鄭司農云以/三月昏心星見於辰上使民出火九月黄昏心星伏)¶
　(在戍上使民内火建辰之月即月令季春之月日在/胃昏七星中南方七星有井鬼桞星張翼軫七者共)¶
　(為朱鳥之宿星即七星也咮謂桞也春秋緯文耀鉤/云咮謂鳥陽七星為頸宋均注云陽猶首也桞謂之)¶
　(咮咮鳥首也七星為朱鳥頸也咮與頸共在於午者/鳥之止宿口屈在頸七星與咮體相接連故也鶉火)¶
　(星昏而在南方於此之時令民放火咮星為火之候/故於十二次咮為鶉火也建戌之月即月令季秋之)¶
　(月日在房東方七宿角亢氐房心尾箕七者共為蒼/龍之宿釋天云大辰房心尾也大火謂之大辰孫炎)¶
<pb:KR2m0009_WYG_088-10b>¶
　(曰龍星明者以為時候大火心也在中最明故時候/主焉以是故此傳心為大火九月日體在房房心相)¶
　(近與日俱出俱没伏在日下不得出見故令民内火/禁放火也火官合配其人蓋多不知誰食於心誰食)¶
　(於咮也此傳鶉火大火共為出内火之候周禮之注/不言咮者以咮非内火之候故唯指大火以解出内)¶
　(之文故其言/不及咮也)陶唐氏之火正閼伯居商邱(閼伯髙辛/氏之子傳)¶
　(曰遷閼伯於商邱主辰辰大火也今為宋星然則商/邱在宋地  疏曰爾雅以大火為大辰是辰為大火)¶
　(也昭公七年傳曰宋大辰之虛是大火為宋星也閼/伯居商邱祀大火今大火為宋星則知宋亦居商邱)¶
　(以此明之故云然則商邱在宋地/也釋例云宋商商邱三名一地)祀大火而火紀時¶
　焉(謂出内/火時)相土因之故商主大火(相土契孫商之祖/也始代閼伯之後)¶
<pb:KR2m0009_WYG_088-11a>¶
　(居商邱/祀大火)商人閲其禍敗之釁必始於火是以日知其¶
　有天道也(閲猶數也商人數所更歴恒多火災宋是/殷商之後故知天道之災必火  數所主)¶
　(反左襄公九/年  氏傳)　梁山崩晉侯以傳召伯宗(傳中戀反/  傳驛)¶
　伯宗辟重曰辟傳(傳乃重載/之車也)重人曰待我不如㨗之¶
　速也(㨗邪/出)問其所曰絳人也問絳事焉曰梁山崩將¶
　召伯宗謀之問將若之何曰山有朽壤而崩可若何¶
　國主山川(主謂所/主祭)故山崩川竭君為之不舉(為于偽/反  去)¶
　(盛/饌)降服(損盛/服)乘縵(縵武旦反又莫/半反  車無文)徹樂(息八/音)出次(舍/於)¶
<pb:KR2m0009_WYG_088-11b>¶
　(郊/)祝幣(陳玉/帛)史辭(自罪/責)禮焉(禮山/川)其如此而已雖伯¶
　宗若之何伯宗請見之(見之於/晉君)不可(不肯/見)遂以告而¶
　從之(成公五年左氏傳/  國語晉語同)　荘公三十二年秋七月有¶
　神降于莘(有神聲以接/人莘虢地)惠王問諸内史過曰是何故¶
　也(過古禾反夫内/史過周大)對曰國之將興明神降之監其徳¶
　也將亡神又降之觀其惡也故有得神以興亦有以¶
　亡虞夏商周皆有之(亦有/神異)王曰若之何對曰以其物¶
　享焉其至之日亦其物也(享祭也若以甲乙日祭先/脾玉用蒼服上青以此類)¶
<pb:KR2m0009_WYG_088-12a>¶
　(祭/之)王從之内史過往聞虢請命(聞虢請於神求/賜土田之命)反曰¶
　虢必亡矣虐而聼於神神居莘六月虢公使祝應宗¶
　區史嚚享焉神賜之土田(祝大祝宗宗人史/大史應區嚚皆名)史嚚曰¶
　虢其亡乎吾聞之國將興聼於民(政順/民心)將亡聼於神¶
　(求福/於神)神聰明正直而壹者也依人而行(唯徳/是與)虢多涼¶
　徳其何土之能得(涼薄也為僖二/年晉滅下陽傳)　楚共王無冡適¶
　有寵子五人無適立焉乃大有事于羣望(羣望星/辰山川)而¶
　祈曰請神擇於五人者使主社稷乃徧以璧見於羣¶
<pb:KR2m0009_WYG_088-12b>¶
　望曰當璧而拜者神所立也誰敢違之既乃與巴姬¶
　密埋璧於大室之庭(大室音泰巴姬共王妾大室/祖廟  昭公十三年左氏傳)¶
　尚書大傳曰維王后元祀(王謂禹也后君也祀年也/禹始居攝為君之年也)¶
　帝令大禹歩于上帝(帝舜也歩推也帝令禹推/演天道謂觀得失反覆也)維時¶
　洪祀六沴用咎于下(用此時始大祀六/沴之用咎于下者)禹乃共辟厥¶
　徳受命休令爰用五事建立王極一曰貌貌之不恭¶
　是謂不肅(肅敬也君貌不恭則/是不能敬其事也)厥咎狂(君臣不敬則/倨慢如狂矣)¶
　厥罰恒雨(貌曰木木主春春氣生生/氣失則踰其節故恒雨也)厥極惡(生氣失/故於人)¶
<pb:KR2m0009_WYG_088-13a>¶
　(則為/惡)時則有服妖(服貌/之飾)時則有龜孽(龜蟲之生於水/而遊於春者也)¶
　(屬/木)時則有雞禍(雞畜之有冠/翼者也屬貌)時則有下體生於上之¶
　痾(痾病也貌/氣失之病)時則有青眚青祥維金沴木次二事曰¶
　言言之不從是謂不乂(君言不從則是/不能治其事也)厥咎僭(君臣/不治)¶
　(則僭/差矣)厥罰恒暘(言曰金金主秋秋氣/殺殺氣失故恒𤾉也)厥極憂(殺氣失/者於人)¶
　(為/憂)時則有詩妖(詩以/言志)時則有介蟲之孽(蝝蟲蜩蟬之/類蟲生於火)¶
　(而藏於秋/者屬金)時則有犬禍(犬畜之以口吠/守者也屬言)時則有口舌¶
　之痾(言氣失/病也)時則有白𤯝白祥維木沴金次三事曰¶
<pb:KR2m0009_WYG_088-13b>¶
　視視之不明是謂不悊(悊為暸也君視不明/是謂不能暸其事也)厥咎荼¶
　(君視不暸/則荼緩也)厥罰恒燠(視曰火火主夏夏氣/長長氣失則恒燠也)厥極疾(長/氣)¶
　(失故於/人為疾)時則有草妖(物可見者莫/衆於草也)時則有倮蟲之孽¶
　時則有羊禍(羊畜之逺視/者也屬火)時則有目痾時則有赤𤯝¶
　赤祥維水沴火次四事曰聼聼之不聰是謂不謀(君/聼)¶
　(不聰則是不/能謀其事也)厥咎急厥罰恒寒(聼曰水水主冬冬氣/藏藏氣失故恒寒也)¶
　厥極貧(藏氣失故/於人為貧)時則有鼓妖(鼓聼/應也)時則有豕禍(豕/畜)¶
　(之居閑衛而/聼者也屬水)時則有耳痾(聼氣失/之病)時則有黒青黒祥¶
<pb:KR2m0009_WYG_088-14a>¶
　維火沴水次五事曰思心思心之不容是謂不聖(容/當)¶
　(為睿睿通也心明曰聖孔子説休徴曰聖者通也兼/四而明則所謂聖聖者包貌言視聼而載之以思心)¶
　(者通以待之君思心不通/則是不能心明其事也)厥咎雺(雺冐也君臣心不/明則相象冐矣)¶
　厥罰恒風(思心曰土土王四時主消息生殺長藏之/氣風亦出内雨𤾉寒燠之徴皆所以殖萬)¶
　(物之性命者也/殖氣失故恒風)厥極凶短折(殖氣失則於人為凶短/折未齓曰凶未冠曰短)¶
　(未婚/曰折)時則有脂夜之妖(夜讀/曰液)時則有華孽(華當為夸/夸蚓蟲之)¶
　(生於土而/遊於土者)時則有牛禍(牛畜之/任重者)時則有心腹之痾(思/心)¶
　(氣失/之病)時則有黄𤯝黄祥時則有金木水火沴土(志論/皆言)¶
<pb:KR2m0009_WYG_088-14b>¶
　(君不寛容則地動元或疑焉今四行來沴土地乃動/臣下之相師為畔逆之象君不通於事所致也以為)¶
　(不寛容亦皆為隂/勝陽臣强之異)王之不極是謂不建(王君也言王/者五事象五)¶
　(行則王極象天也人法天元氣/純則不可以一體而言之也)厥咎眊(劉子駿傳曰/眊亂也君臣)¶
　(不立則上/下亂也)厥罰恒隂(王極象天天養萬物/養氣失故恒隂也)厥極弱(天/為)¶
　(剛徳剛氣失/故於人為弱)時則有射妖(射人將發矢必先於此儀/之發矢則必中於彼矣君)¶
　(將出政亦先於朝廷度之出/則歴於民心射其象者也)時則有龍蛇之孽(龍蟲/生於)¶
　(淵行於無形過於天者也屬天/蛇龜之類或曰龍無角曰蛇)時則有馬禍(天行健/馬畜之)¶
　(疾行/者也)時則有下人伐上之痾時則有日月亂行星辰¶
<pb:KR2m0009_WYG_088-15a>¶
　逆行(亂謂薄食鬭並是逆謂盈/縮反明經天守舍之類)維五位復建辟厥沴¶
　(君失五事則五行相沴違其位復立之者明其變異/則改過以共禦之又必齊肅祭祀以撫其神則凶咎)¶
　(可除/矣)曰二月三月維貌是司四月五月維視是司六¶
　月七月維言是司八月九月維聼是司十月十一月¶
　維思心是司十二月與正月維王極是司(司主/也)凡六¶
　沴之作嵗之朝月之朝日之朝則后王受之嵗之中¶
　月之中日之中則正卿受之嵗之夕月之夕日之夕¶
　則庶民受之(自正月盡四月為嵗之朝自五月盡八/月為嵗之中自九月盡十二月為嵗之)¶
<pb:KR2m0009_WYG_088-15b>¶
　(夕上旬為月之朝中旬為月之中下旬為月之夕平/旦至食為日之朝禺中至日昳為日之中下晡至黄)¶
　(昏為日之夕受之/謂受其凶咎也)其二辰以次相將其次受(二辰為/日月也)¶
　(假令嵗之朝也日月中則上公受之日月夕則下公/受之日月朝則大夫受之嵗之夕也日月朝則上士)¶
　(受之日月中則下士受之其/餘差以尊卑多少則悉矣)禦貌於喬忿(止貌之失/者在於去)¶
　(驕忿驕忿者是不恭之刑也謂/若傲狠明徳忿戾無期之類也)以其月從其禮祭之¶
　叄乃從(從順也叄祭之其/神乃順不怒也)禦言於訖衆以其月從其¶
　禮祭之叄乃從(訖止也止言之失者在於去止衆止/衆者是不從之刑也止衆謂若周威)¶
　(厲王弭譛謗以/障民口之類也)禦視於忽似以其月從其禮祭之叄¶
<pb:KR2m0009_WYG_088-16a>¶
　乃從(止視之失者在於去忽似忽似者是不明之刑/也謂若亂於是非象共滔天及不辨鹿馬之類)¶
　禦聼於怵攸以其月從其禮祭之叄乃從(止聼之失/者在於去)¶
　(怵攸怵攸者是不聰之刑也若老夫灌/灌小子蹻蹻誨爾諄諄聼我藐藐之類)禦思心於有¶
　尤以其月從其禮祭之叄乃從(尤過也止思心之失/者在於去欲有所過)¶
　(欲者是不睿之刑也是若昭公不知禮/而習小儀不修政而欲誅季氏之類也)禦王極於宗¶
　始以其月從其禮祭之叄乃從(宗尊也止王極之失/者在於尊用始祖之)¶
　(法度不言惡者人性備五徳得失在斯王不及則五/事皆失非一惡也大者易姓小者滅身其能宗始則)¶
　(録延其受命之君承天制作猶天之/敎命也故掌祖廟之藏者謂之天府)六沴之禮散齊¶
<pb:KR2m0009_WYG_088-16b>¶
　七日致齋三日新噐潔祀用赤黍朝於中庭祀四方¶
　從東方始卒於北方其祀禮曰格祀(篇名也/今亡)¶
大宗伯國有大故則旅上帝及四望(故謂凶烖旅陳也/陳其祭祀以祈焉)¶
(禮不如祀之備也上帝五帝也元/謂四望五嶽四鎮四瀆  春官)　典瑞四圭有邸以¶
祀天旅上帝(注疏見/祀天禮)兩圭有邸以祀地旅四望(注疏見/祀地禮)¶
大旅共玊噐而奉之(玊噐謂四圭祼/圭之屬  同上)　掌次王大旅上¶
帝則張氈案設皇邸(注疏見祭物/篇筵几條)　職金旅于上帝則¶
共其金版(金鉼謂之版此版/所施未聞  秋官)　司尊彝大喪存奠彝大¶
<pb:KR2m0009_WYG_088-17a>¶
旅亦如之(旅者國有大故之祭也亦存其奠彜則陳之/不即徹  疏曰云不即徹則與上注奠者朝)¶
(夕乃徹義異但上經據人鬼日出逮日放其去來於隂/陽此天神無此義但不即徹不必要至夕也  春官上)¶
　眡瞭掌凡樂事播鼗擊頌磬笙磬(頌音容磬眡瞭播/鼗又擊  磬在東)¶
(方曰笙笙生也在西方曰頌頌或作庸庸功也大射禮/曰樂人宿縣於阼階東笙磬西面其南笙鐘其南鎛皆)¶
(南陳又曰西階之西頌磬東/面其南鐘其南鎛皆南陳)掌大師之縣(大師當縣則/為之  疏曰)¶
(大師掌六律六同五聲八/音以其無目於音聲審)凡樂事相瞽(相謂/扶工)大喪廞樂¶
噐大旅亦如之(廞許金反故疏曰大旅非常祭亦/臨時乃造  云亦如之  同上)　笙¶
師掌敎龡竽笙塤籥簫箎篴管舂牘應雅以敎祴樂(龡/昌)¶
<pb:KR2m0009_WYG_088-17b>¶
(垂反竽音于塤虚袁反牘音獨或/大錄反  注疏見祭物篇樂條)大旅則陳之(陳於饌/處而已)¶
(不涖其縣臨疏曰此經直言陳之明陳於饌處而已不/臨其縣其  縣者大司樂云大喪臨廞樂噐注云臨笙)¶
(師鎛師之屬/是也  同上)　大卜凡旅陳龜(陳龜於饌處也士䘮禮/曰卜人先奠龜于西塾)¶
(正南首是也不親貞龜亦以卜旅祭非常輕於大遷大/師  疏曰饌處謂在西塾南首故引士喪禮為証也)¶
(同上也龜人若有祭事則奉龜以往旅亦如之注曰奉/猶送  送之所當卜疏曰旅謂祈禱天地及山川之類)¶
　　陳氏禮書曰旅非常祭也國有大故然後旅其羣¶
　　神而祭之則荆岐既旅蔡䝉旅平九山刋旅者以¶
　　水災耳推此則凡所遭之大故皆凶災之類也考¶
<pb:KR2m0009_WYG_088-18a>¶
　　之於禮天子所次之位則張氈案設皇邸所奠之¶
　　圭則四圭有邸所用之版則金版至於司尊彜之¶
　　存奠彜笙師之陳樂噐眡瞭之廞樂噐皆如大喪¶
　　之禮言奠則非純乎祭也言存則非即徹之也陳¶
　　樂而不懸廞樂而不鼓非以其凶灾邪周官或言¶
　　大旅或言旅葢故有大小而旅亦隨異也然大旅¶
　　之禮不若祀天之為至也故曰大旅具矣不足以¶
　　享帝若夫旅四望山川則所次不以氈案皇邸所¶
<pb:KR2m0009_WYG_088-18b>¶
　　用不以金版而所用之圭則两圭有邸而已¶
大祝掌六祈以同鬼神四曰禜(禜崇敬反如禜日月星/辰之祭也  日食以朱)¶
(絲營社有牲禜疏曰祭法埋少牢於泰昭祭/時也下云幽  祭星雩禜祭水旱皆用少牢)¶
黨正及四時之孟月吉日則屬民而讀邦法以紏戒之¶
春秋祭禜亦如之(禜謂雩禜水旱之神葢亦為壇位如/祭社稷云  疏曰禮記祭法云雩禜)¶
(祭水旱按昭公元年左氏傳子産云水旱癘疫之不時/於是乎禜之皆是禜祭水旱神也大司徒及封人等皆)¶
(云社稷有壇又祭法王官祭日及雩禜祭水旱等皆是/壇名故知亦如社稷有壇位無正文故言云以疑之也)¶
(官地/)¶
<pb:KR2m0009_WYG_088-19a>¶
族師月吉則屬民而讀邦法(月吉毎月朔日也也疏曰/云月吉每月朔日  者以)¶
(其彌親民敎亦彌數故/十二月朔日皆讀之)春秋祭酺亦如之(酺音歩或音/蒲  酺者為)¶
(人物烖害之神也故書酺或為歩杜子春云當為酺元/謂校人職又有冬祭馬歩則未知此世所云蝝螟之酺)¶
(與人鬼之歩與葢亦為壇位如雩禜云族長無飲酒之/禮因祭酺而與其民以長㓜相獻酬焉  蝝悦全反歩)¶
(與音餘皆疏曰鄭知酺者為人物烖害之神者凡國之/祈祭者  恐與人物為烖害謂若州長黨正所祭社禜)¶
(亦為水旱與人物為烖害明此亦是恐與人物為烖害/之神也但此經云酺不知何神故舉漢法以况之但漢)¶
(時有蝝螟之酺神又有人鬼之歩神未審此經酺定當/何酺故两言之以無正文故皆云與以疑之也按上州)¶
(長春秋習射有飲酒禮黨正十月農功畢亦有飲酒禮/皆得官物為之今此族卑不得官物為禮故云族長無)¶
<pb:KR2m0009_WYG_088-19b>¶
(飲酒禮也鄭知因祭酺有民飲酒之禮者按禮記禮噐/云周旅酬六尸曽子曰周禮其猶醵與鄭注彼云合錢)¶
(飲酒為醵即引王居明堂禮乃命國醵鄭據禮噐明堂/禮皆有醵法醵即合錢飲酒以不得官酒故湏合錢爾)¶
(庶同上則閭胥各掌其閭之徵令凡春秋之祭祀聚衆/  既比  讀法書其敬敏任恤者注曰鄭司農云二十)¶
(五家為閭祭祀謂州社黨禜族酺也及比皆㑹聚衆民/因以讀法以勅戒之疏曰旅師以上官尊讀法雖稀稠)¶
(不同皆有時節但閭胥官卑而於民為近讀法無有時/節但是聚衆庶比之時節讀法故云既比則讀法云書)¶
(其敬敏任恤者以上書其徳行道藝今此閭胥親民更/近故除任恤六行之外兼記敬敏者也  鄙師各掌其)¶
(鄙之祭祀注曰祭祀祭禜也疏曰五百家為鄙鄼鄼長/各掌其鄼之政令疏曰一鄙五鄼故云各掌其  之政)¶
(令云治其祭祀者謂若族祭酺之類時鄼作管反如春/官肆師若國有大故則令國人祭嵗  之祭祀亦  之)¶
<pb:KR2m0009_WYG_088-20a>¶
(注曰大故謂水旱凶荒所令祭者社及禜酺疏曰云命/國人祭按地官州祭社黨祭禜族祭酺於六遂之中亦)¶
(縣祭社鄙祭禜鄼祭酺皆是國人所祭之事也凡言嵗/時者謂嵗之四時月令唯見一時故鄭云此其一端也)¶
(官春/)¶
　傳山川之神則水旱癘疫之災於是乎禜之日月星¶
　辰之神則雪霜風雨之不時於是乎禜之(注疏見久/雨禱條)¶
　　右祈禳(旅禜附/)¶
女祝掌王后之内祭祀凡内禱祠之事(内祭祀六宫之/中竈門户禱疾)¶
(病求瘳也祠報福所疏曰婦人無外事無行與中霤之/等其竈與門户人  出入動作所由后亦當祀之故言)¶
<pb:KR2m0009_WYG_088-20b>¶
(竈與門戸也按月令春祀户夏祀竈秋祀門后祀之時/亦當依此也后無外事禱祠又是非常之祭故知唯有)¶
(求瘳報福/之事也)掌以時招梗禬禳之事以除疾殃(疏曰云以/時者謂隨)¶
(其事時不必要在四時也云招者招取善祥梗者禦捍/惡之未至禬者除去見在之災禳者推郤見在之變異)¶
(此四者皆與人為疾殃故云以除疾殃也云四禮唯禳/其遺象今存者此四禮至漢時招梗及禬不行唯禳一)¶
(禮漢猶存其遺象故云/遺象今存也  天官)　男巫春招弭以除疾病(元謂/弭讀)¶
(為敉字之誤也敉安也安凶禍也招敉皆有祀衍之禮/  疏曰知招敉皆有祀衍之禮者此招敉為招福安禍)¶
(與侯禳同在六祝有祭之法故知此二者亦/有望祀望衍之禮可知  衍音延  春官)　疾病乃¶
行禱乎五祀(盡孝子之情五祀博言之士/二祀曰門曰行  士䘮禮)¶
<pb:KR2m0009_WYG_088-21a>¶
　傳武王有疾周公作金縢(為請命之書藏之於匱/緘之以金不欲人開之)金¶
　縢(遂以所藏/為篇名)既克商二年王有疾弗豫(伐紂明年武/王有疾不悦)¶
　(豫/)二公曰我其為王穆卜周公曰未可以戚我先王¶
　(召公太公言王疾當敬卜吉凶先疏曰/止二公之卜云未可以憂怖我  王)公乃自以為¶
　功(周公乃自以/請命為己事)為三壇同墠(因太王王季文王請命/於天故為三壇壇築土)¶
　(墠除地大除地/於中為三壇)為壇于南方北面周公立焉(疏曰神/位在壇)¶
　(故周公立壇/上對三王也)植璧秉珪乃告太王王季文王(璧以禮/神植置)¶
　(於三王之坐周公秉桓/珪以為䞇告謂祝辭)史乃册祝曰惟爾元孫某遘¶
<pb:KR2m0009_WYG_088-21b>¶
　厲虐疾(疏曰史乃以策執以祝之曰惟爾元孫/某某即發也遇得危暴重疾今恐其死)若爾¶
　三王是有丕子之責于天以旦代某之身(大子之責/謂疾不可)¶
　(救於天則當以旦代之不疏曰元云丕讀曰不愛子/孫曰子元孫遇疾若汝  救是將有不愛子孫之過)¶
　(為天所責欲使為之/請命也與孔讀異)予仁若考能多材多藝能事鬼¶
　神(我周公仁能順父又多材多藝/能事鬼神言可以代武王之意)乃元孫不若旦多¶
　材多藝不能事鬼神乃命于帝庭敷佑四方(汝元孫/受命於)¶
　(天庭為天子布其徳敎以/佑助四方言不可以死)用能定爾子孫于下地四¶
　方之民罔不祗畏(言武王用受命帝庭之故能定先/人子孫於天下四方之民無不敬)¶
<pb:KR2m0009_WYG_088-22a>¶
　(畏/)嗚呼無墜天之降寳命我先王亦永有依歸今我¶
　即命于元龜爾之許我我其以璧與珪歸俟爾命(許/謂)¶
　(疾瘳待命/當以事神)爾不許我我乃屏璧與珪(不許謂不愈也/屏藏也言不得)¶
　(事/神)乃卜三龜一習吉(習因也以三王之/龜卜一相因而吉)啟籥見書乃¶
　并是吉(三兆既同吉開籥見/占兆書乃亦并是吉)公曰體王其㒺害(公視/兆曰)¶
　(如此兆體王其/無害言必愈)予小子新命于三王惟永終是圗公¶
　歸乃納册于金縢之匱中王翼日乃瘳(從壇歸翼明/瘳差也  朱)¶
　(子曰若爾三王是有丕子之責于天以旦代某之身/此一叚先儒都解錯了惟有鼂以道説得好他解丕)¶
<pb:KR2m0009_WYG_088-22b>¶
　(子之責如史傳中責其侍子之責葢云責三王之侍/子侍子指武王也上帝責其來服事左右故周公乞)¶
　(代其死云以旦代某之身予仁若考能多材多藝能/事鬼神乃元孫不若旦多材多藝不能事鬼神用能)¶
　(定爾子孫于下地四方之民罔不祗畏言三王有侍/子之責于天則不如以我代之我多材多藝能事上)¶
　(帝武王不若我多材多藝不能事上帝你不如且留/他在世上定你之子孫與四方之民文意如此伊川)¶
　(却疑周公不應自説多材多藝不是/如此葢他只是要代武王之死而已)　子疾病子路¶
　請禱子曰有諸子路對曰有之誄曰禱爾于上下神¶
　祗子曰丘之禱久矣(朱子曰禱謂禱於鬼神有諸問/有此理否誄者哀死而述其行)¶
　(之詞也上下謂天地天曰神地曰祗禱者悔過遷善/以祈神之佑也無其禮則不必禱既曰有之則聖人)¶
<pb:KR2m0009_WYG_088-23a>¶
　(未嘗有過無善可遷其素行固已合於神明故曰丘/之禱久矣又士喪禮疾病行禱五祀葢臣子廹切之)¶
　(至情有不能自已者初不請於病者而後禱也故孔/子之於子路不直拒之而但告以無所事禱之意)¶
　　鄭子産聘于晉晉侯有疾韓宣子逆客私焉(私/語)曰¶
　寡君寢疾並走羣望(晉所望祀山川/皆走往祈禱)有加而無瘳今¶
　夢黄熊入于寢門其何厲鬼也對曰以君之明子為¶
　大政其何厲之有昔堯殛鯀于羽山(殛誅也羽山在/東海祝其縣西)¶
　(南熊獸名亦作能如字一音奴來反三足鼈也解者/云獸非入水之物故是鼈也一曰既為神何妨是獸)¶
　(按説文及字林皆云能熊屬足似鹿然則既熊屬又/為鼈類今本作能者勝也東海人祭禹廟不用熊白)¶
<pb:KR2m0009_WYG_088-23b>¶
　(及鼈為饍斯豈/鯀化為二物乎)其神化為黄熊以入于羽淵實為夏¶
　郊三代祀之(夏户雅反又鯀禹父夏家郊祭之歴/殷周二代  通在羣神之數并見祀)晉¶
　為盟主其或者未之祀也乎(言周衰晉為盟主/得佐天子祀羣神)韓子¶
　祀夏郊(祀/鯀)晉侯有間(間差也語昭公七年左氏傳語/國語晉  及説苑並同惟國)¶
　(云祀夏郊董/伯為尸為異)　楚昭王有疾卜曰河為祟王弗祭大¶
　夫請祭諸郊王曰三代命祀祭不越望(諸侯望祀境/内山川星辰)¶
　江漢睢漳楚之望也(睢七餘反郡四水在楚界豐疏/曰江經南  江夏弋陽安  漢)¶
　(經襄陽至江夏安陸縣入江睢經襄陽至南郡枝江/縣入江漳經襄陽至南郡當陽入江是四水皆在楚)¶
<pb:KR2m0009_WYG_088-24a>¶
　(界/也)禍福之至不是過也不糓雖不徳河非所獲罪也¶
　遂弗祭孔子曰楚昭王知大道矣其不失國也宜哉¶
　(哀公六年/左氏傳)　晉侯有疾鄭伯使公孫僑如晋聘且問¶
　疾叔向問焉曰寡君之疾病卜人曰實沈臺駘為祟¶
　史莫之知敢問此何神也子產曰昔髙辛氏有二子¶
　伯曰閼伯季曰實沈(駘他才反/閼於葛反)居于曠林不相能也¶
　尋干戈以相征討后帝不臧(后帝堯也/臧善也)遷閼伯于商¶
　邱主辰(商邱宋地主祀/辰星辰大火也)商人是因故辰為商星(商人/湯先)¶
<pb:KR2m0009_WYG_088-24b>¶
　(相土封商邱因閼伯故/國祀辰星  相息亮反)遷實沈于大夏主参(夏户雅/反参所)¶
　(林反陽大夏/今晉  縣)唐人是因以服夏商(疏曰謂之唐人當/為陶唐之後二十)¶
　(九年傳云陶唐氏既衰其後有劉/累知此唐人是彼劉累之等類也)其季世曰唐叔虞¶
　(唐人之季世/其君曰叔虞)當武王邑姜方震大叔(震本作娠之慎/反又音申  邑)¶
　(姜武王后齊大公之女懐胎/為震大叔成王之弟叔虞也)夢帝謂己余命而子曰¶
　虞將與之唐屬諸参而蕃育其子孫及生有文在其¶
　手曰虞遂以命之及成王滅唐而封大叔焉故参為¶
　晉星(疏曰叔虞為晉之/祖故言晉侯也)由是觀之則實沈参神也昔¶
<pb:KR2m0009_WYG_088-25a>¶
　金天氏有裔子曰昩為元㝠師生允格臺駘(金天氏/帝少皥)¶
　(裔逺也元㝠水官昩為水官之長二疏曰昩為元㝠/師師訓長也故云昩為水官之長  十九年傳云少)¶
　(皥氏有四叔修及熙為元㝠昩為金天裔子當是修/熙之後釋例曰修及熙皆為元㝠未知昩為誰之子)¶
　(或是其/子孫也)臺駘能業其官(纂昩/之業)宣汾洮(汾扶分反洮他/刀反  宣猶通)¶
　(也汾洮/二水名)障大澤(陂障/之)以處太原(太原晉陽也/臺駘之所居)帝用嘉¶
　之封諸汾川(帝顓/頊)沈姒蓐黄實守其祀(沈音審之四/國臺駘  後)¶
　今晉主汾而滅之矣(滅四/國)由是觀之則臺駘汾神也¶
　抑此二者不及君身山川之神則水旱癘疫之災於¶
<pb:KR2m0009_WYG_088-25b>¶
　是乎禜之(有水旱之災則禜祭山川之神若臺駘者/周禮四曰禜祭為營攅用幣以祈福祥)¶
　(疏曰日月山川之神其祭非有常處故臨時營其地/立攅表用幣告之以祈福祥也攅聚也聚草木為祭)¶
　(處耳反攅/作管)日月星辰之神則雪霜風雨之不時於是¶
　乎禜之(星辰之神/若實沈者)若君身則亦出入飲食哀樂之事¶
　也山川星辰之神又何為焉(言實沈臺駘不為君/疾  昭元年左氏傳)¶
　宋公享晉侯於楚邱請以桑林(疏曰若非天子之樂/則宋人不當請荀罃)¶
　(不湏辭以宋人請而荀罃辭明其非常樂也宋是殷/後得用殷樂知桑林是殷天子之樂名也經典言殷)¶
　(樂為大濩而此復云桑林者葢殷家本有二樂如周/之大武象舞也名為大濩則傳記有説湯以寛政治)¶
<pb:KR2m0009_WYG_088-26a>¶
　(民除其邪虐言能覆濩下民使得其所故名其樂為/大濩其曰桑林先儒無説唯書傳言湯伐桀之後大)¶
　(旱七年史卜曰當以人為禱湯乃剪髮斷爪自以為/牲而禱於桑林之社而雨大至方數千里或曰禱桑)¶
　(林以得雨遂以/桑林名其樂也)荀罃辭(辭讓/之)荀偃士匄曰諸侯宋魯¶
　於是觀禮(宋王者後魯以周公故/皆用天子禮樂故可觀)魯有禘樂賔祭用¶
　之(禘三年大祭則作四代之樂别祭羣公則用諸侯/樂  疏曰劉炫曰禘是大禮賔得與同者享賔用)¶
　(樂禮傳無文但賔禮既輕必異於禘魯以享賔當時/之失用之已久遂以為常荀偃士匄引過繆之事以)¶
　(諂晉侯使聼宋耳魯以禘樂享賔猶以十/一牢為士鞅吳以引徴百牢亦非正也)宋以桑林¶
　享君不亦可乎(言具天子/之樂也)舞師題以旌夏(疏曰舞師/樂人之師)¶
<pb:KR2m0009_WYG_088-26b>¶
　(主陳設樂事者謂舞初入之時舞師建旌夏以引舞/人而入以題識其舞人之首故晉侯卒見懼而退入)¶
　(于房也謂之旌夏葢/形制大而别為之名)晉侯懼而退入於房(旌夏非常/卒見之人)¶
　(心偶有/所畏)去旌卒享而還及著雍疾卜桑林見荀偃士¶
　匄欲奔請禱焉(奔走還/宋請禱)荀罃不可曰我辭禮矣彼則¶
　以之猶有鬼神於彼加之(言自當加/罪於宋)晉侯有間(間疾/差也)¶
　(公差初賣反傳襄/  十年左氏)　齊侯疥遂痁(疥音戒梁元帝音/該又作痎音皆痁)¶
　(失亷反及疏曰後魏之世嘗使李繪聘梁梁人袁狎/與繪言  春秋説此事云疥當為痎痎是小瘧痁是)¶
　(大瘧痁患積久以小致大非疥也狎之此言梁主之/説也今人瘧有二日一發亦有頻日發者俗人仍呼)¶
<pb:KR2m0009_WYG_088-27a>¶
　(二日一發久不差者為痎瘧則梁主之言信而有證/也是齊侯之瘧初二日一發後遂頻日熱發故曰疥)¶
　(遂痁以此久不差故諸侯之賔問疾者多在/齊也先儒舊説皆為疥遂痁初疥後瘧耳)期而不¶
　瘳諸侯之賔問疾者多在(期音基瘳勅留/反  多在齊)梁邱據與¶
　裔欵言於公曰吾事鬼神豐於先君有加矣今君疾¶
　病為諸侯憂是祝史之罪也諸侯不知其謂我不敬¶
　君盍誅於祝固史嚚以辭賔(欲殺嚚固以辭/謝來問疾之賔)公説告¶
　晏子晏子曰日宋之盟屈建問范㑹之徳於趙武趙¶
　武曰夫子之家事治言於晉國竭情無私其祝史祭¶
<pb:KR2m0009_WYG_088-27b>¶
　祀陳信不愧其家事無猜其祝史不祈(屈居勿反之/家無猜疑)¶
　(事故祝史無/求於鬼神)建以語康王康王曰神人無怨宜夫子¶
　之光輔五君以為諸侯主也(語去聲五君文襄靈成/景  疏曰文公為戎右)¶
　(襄靈為大夫成公/為卿景公為太傅)公曰據與欵謂寡人能事鬼神故¶
　欲誅於祝史子稱是語何故對曰若有徳之君外内¶
　不廢上下無怨動無違事其祝史薦信無愧心矣(君/有)¶
　(功徳祝史陳/説之無所愧)是以鬼神用享國受其福祝史與焉其¶
　所以蕃祉老夀者為信君使也(祉音恥為/子偽反)其言忠信¶
<pb:KR2m0009_WYG_088-28a>¶
　於鬼神其適遇淫君外内頗邪上下怨疾動作辟違¶
　從欲厭私(辟匹亦反從子/用反厭於豔反)高臺深池撞鐘舞女斬刈¶
　民力輸掠其聚(刈魚廢反/掠音畧)以成其違不恤後人暴虐¶
　淫從肆行非度無所還忌不思謗讟不憚鬼神神怒¶
　民痛無悛於心其祝史薦信是言罪也(以實白神是/為言君之罪)¶
　其葢失數美是矯誣也(數所主反是疏曰掩葢愆失/妄數美善  之謂矯詐誣㒺)¶
　(者/也)進退無辭則虛以求媚(作虛辭以/求媚於神)是以鬼神不饗¶
　其國以禍之祝史與焉所以夭昏孤疾者為暴君使¶
<pb:KR2m0009_WYG_088-28b>¶
　也其言僭嫚於鬼神公曰然則若之何對曰不可為¶
　也徴斂無度宫室日更淫樂不違内寵之妾肆奪於¶
　市外寵之臣僭令於鄙私欲養求不給則應民人苦¶
　病夫婦皆詛祝有益也詛亦有損聊攝以東(聊攝齊/西界也)¶
　(平原聊城縣/東北有攝城)姑尤以西(姑尤齊東界也姑水尤水/皆在城陽郡東南入海)其¶
　為人也多矣雖其善祝豈能勝億兆人之詛君若欲¶
　誅於祝史修徳而後可公説使有司寛政毁闗去禁¶
　薄歛己責(除逋/責)十二月齊侯田于沛(沛音貝沛言疾/愈行獵  澤名)¶
<pb:KR2m0009_WYG_088-29a>¶
　(年昭公二十/  左氏傳)¶
　　右禱疾¶
方相氏掌䝉熊皮黄金四目元衣朱裳執戈揚盾帥百¶
𨽻而時難以索室敺疫(難乃多反敺起俱反癘䝉冐也/冐熊皮者以驚敺疫  之鬼如)¶
(今魌頭也時難四時作方相氏以難郤凶惡也月令季/冬命國難索庾也  魌音欺  疏曰云時難四時者按)¶
(月令唯有三時難鄭云四時者雖三時亦得云四時總/言之也  夏官  春官占夢季冬令始難敺疫注曰令)¶
(令方相氏也難謂/執兵以有難郤也)　季春命國難九門磔攘以畢春氣¶
(磔作伯反氣此難難隂氣也此月之中日行歴昴有大/陵積尸之  氣佚則厲鬼隨而出行命方相氏帥百𨽻)¶
<pb:KR2m0009_WYG_088-29b>¶
(索室敺疫以逐之又磔牲以攘於四方之神所以畢/止其災也王居明堂禮曰季春出疫于郊以攘春氣)仲¶
秋天子乃難以逹秋氣(此難難陽氣也陽暑至此不衰/害亦將及人所以及人者陽氣)¶
(左行此月宿直昴畢昴畢亦得大陵積尸之氣氣佚則/厲鬼亦隨而出行於是亦命方相氏帥百𨽻而難之王)¶
(居明堂禮曰仲秋九門磔/攘以發陳氣禦止疾疫)季冬命有司大難旁磔出土¶
牛以送寒氣(此難難隂氣也難隂始於此者隂氣右行/此月之中日歴虚危有墳墓四司之氣為)¶
(厲鬼将隨强隂出害人也旁磔於四方之門磔攘也出/猶作也作土牛者丑為牛牛可牽止也送猶畢也  疏)¶
(曰出土牛以送寒氣者出猶作也此時强隂既盛年嵗/已終隂若不去凶邪恐來嵗更為人害其時月建丑又)¶
(土能尅水持水之隂氣故特作土牛以畢送寒氣也熊/氏引石氏星經云司命二星在虚北司禄二星在司命)¶
<pb:KR2m0009_WYG_088-30a>¶
(北司危二星在司禄北司中二星在司危北史遷云四/司鬼官之長又云墳墓四星在危東南是虛危有墳墓)¶
(四司之氣/也  月令)¶
　傳鄉人儺朝服而立於阼階(朱子曰儺所以逐疫周/禮方相氏掌之阼階東)¶
　(階也儺雖古禮而近於戲亦必朝服而臨之者無所/不用其誠敬也或曰恐其驚先祖五祀之神欲其依)¶
　(已而安也此一節記夫子居鄉之事也鄉黨庾郊特/牲鄉人禓孔子朝服立于阼存室神  疏曰  云禓)¶
　(是强鬼之名謂鄉/人驅逐强鬼也)¶
　　右難¶
漢制厲殃祀天地日月星辰四時隂陽之神以師曠配¶
<pb:KR2m0009_WYG_088-30b>¶
之其壇常祀以禳災兼用三代葦茭桃梗五月五日朱¶
索五色印為門户飾以儺止惡氣¶
　通典夏后氏金行初作葦茭言氣所交也(風俗通曰/傳曰萑葦)¶
　(有叢吕氏春秋曰始得伊尹祓之於廟薰以萑葦故/用葦者欲人之子孫蕃殖不失其類有如萑葦茭者)¶
　(交易隂陽代/興之義也)殷人水徳以螺首慎其閉塞使如螺也¶
　周人木徳以桃為梗(梗更也言/氣相更也)¶
髙帝八月祓於霸上¶
文帝十三年詔曰祕祝之官移過於下朕甚弗取其除¶
<pb:KR2m0009_WYG_088-31a>¶
之¶
十四年詔曰朕獲執犧牲珪幣以事上帝宗廟十四年¶
於今歴日彌長以不敏不明而久撫臨天下朕甚自愧¶
其廣増諸祀壇場珪幣昔先王逺施不求其報望祀不¶
祈其福右賢左戚先民後已至明之極也今吾聞詞官¶
祝釐(釐福也賈誼傳受釐/坐宣室是也音僖)皆歸福於朕躬不為百姓朕¶
甚媿之夫以朕之不徳而專饗獨美其福百姓不與焉¶
是重吾不徳也其令祠官致敬無有所祈¶
<pb:KR2m0009_WYG_088-31b>¶
後漢仲夏之月萬物方盛日夏至隂氣萌作恐物不楙¶
其禮以朱索連葷菜彌牟朴蠱鍾以桃印長六寸方三¶
寸五色書文如法以施之門户　三月上巳官民皆絜¶
於東流水上曰洗濯祓除去宿垢疢為大絜(絜者言陽/氣布暢萬)¶
(物訖出始絜之矣禊/者絜也言自絜濯也)　先臘一日大儺(譙周論語注/曰儺却之也)謂¶
之逐疫(漢舊儀曰顓頊氏有三子生而亡去為疫鬼一/居江水是為虎一居若水是為魍魉蜮鬼一居)¶
(人宫室區隅漚庾善驚人小兒月令章句曰日行北方/之宿北方太隂恐為所抑故命有司大儺所以扶陽抑)¶
(隂也盧植禮記注云/所以逐衰而迎新)其儀選中黄門子弟年十嵗以上¶
<pb:KR2m0009_WYG_088-32a>¶
十二以下百二十人為侲子皆赤幘皂裳執大鼗(漢舊/儀曰)¶
(方相帥百𨽻及童女以桃弧棘矢土鼓鼓且射之以赤/丸五榖播灑之譙周論語注曰以葦矢射之薛綜曰侲)¶
(之言善善/童㓜子也)方相氏黄金四目䝉熊皮元衣朱裳執戈揚¶
盾十二獸有衣毛角中黄門行之穴從僕射將之以逐¶
惡鬼於禁中夜漏上水朝臣㑹侍中尚書御史謁者虎¶
賁羽林郎將執事皆赤幘陛衛乘輿御前殿黄門令奏¶
曰侲子備請逐疫於是中黄門倡侲子和曰甲作食&KR1223;¶
胇胃食虎雄伯食魅騰簡食不祥攬諸食咎伯竒食夢¶
<pb:KR2m0009_WYG_088-32b>¶
强梁祖明共食磔死寄生委隨食觀錯斷食巨窮竒騰¶
根共食蠱凡使十二神追惡凶赫女軀拉女幹節解女¶
肉抽女肺賜女不急去後者為糧(東京賦曰捎魑魅斮/獮狂斬委蛇腦方良)¶
(囚耕父於清泠溺女魃於神潢殘䕫魖與㒺象殪壄仲/而殱游光注曰魑魅山澤之神獝狂惡鬼委蛇大如車)¶
(轂方良草澤神耕父女魃皆旱鬼惡水故囚溺於水中/使不能為害䕫魖罔象木石之怪壄仲㳺光兄弟八人)¶
(恒在人間作怪害也孔子曰木石之怪䕫㒺两水之怪/龍㒺象臣昭曰木石山怪也䕫一足越人謂山㺐㒺两)¶
(山精好學人聲而迷惑人龍神物非所常見故/曰怪㒺象食人一名沐膒埤蒼曰獝狂無頭鬼)因作方¶
相與十二獸儛嚾呼周徧前後省三過持炬火送疫出¶
<pb:KR2m0009_WYG_088-33a>¶
端門(東京賦曰煌火馳而星流逐赤疫於四裔注曰煌/火光逐驚走煌然火光如星馳赤疫疫鬼惡者也)¶
(侲子合三行從東/序上西序下也)門外騶騎傳炬出宫司馬闕門門外¶
五營騎士傳火棄雒水中(東京賦注曰衛士千人在端/門外五營千騎在衛士外為)¶
(三部更送至雒水凡三輩逐鬼投雒水/中仍上天池絶其橋梁使不復度還)百官官府各以¶
木面獸能為儺人師訖設桃梗欝櫑葦茭畢執事陛者¶
罷(山海經曰東海中有度朔山上有大桃樹蟠屈二千/里其畢枝門曰東北鬼門萬鬼出入也上有二神人)¶
(一曰神荼一曰欎櫑主閲領衆鬼之惡害人者執以葦/索而用食虎於是黄帝法而象之敺除畢因立桃梗於)¶
(門户上畫欎櫑持葦索以禦凶鬼畫虎於門當食鬼也/史記曰東至於蟠木風俗通曰黄帝上古之時有神荼)¶
<pb:KR2m0009_WYG_088-33b>¶
(與欎櫑兄弟二人性能執鬼桃梗梗者更也嵗終更始/受介祉也蘇秦説孟嘗君曰土偶人語桃梗今子東國)¶
(之桃木削子為人虎者陽物百/獸之長能擊鷙牲食魑魅者)葦㦸桃杖以賜公卿將¶
軍特侯諸侯(漢宫名秩曰大将軍三公臘賜錢各三十/萬牛肉二百斤粳米二百斛特侯十五萬)¶
(卿十萬校尉五萬尚書丞郎各萬五千千石六百石各/七千侍御史謁者議郎尚書令各五千郎官蘭臺令史)¶
(三千中黄門羽林虎賁士二人共三/千以為當祠門户直各隨多少受也)　是月也立土牛¶
六頭於國都郡縣城外丑地以送大寒(月令章句曰是/月之㑹建丑丑)¶
(為牛寒將極是故出其物類/形象以示送逹之且以升陽)¶
魏祀五郊六宗及厲殃¶
<pb:KR2m0009_WYG_088-34a>¶
　何晏議月令季春磔攘大儺非所以祀皇天也夫天¶
　道不諂不貳其命若之何禳之國有大故可祈於南¶
　郊至於祈禳自宜止於山川百物而已王肅云厲殃¶
　漢之淫祀耳日月有常位五帝有常典師曠自是樂¶
　祖無事於厲殃厲殃同人非禮噐雄黄等非禮飾漢¶
　文除祕祝所以稱仁明也陳留范宣曰舜有拂卯無¶
　磔雞及魏明帝大脩禳祭儀雞特禳宜之事磔雞宜¶
　起於魏卯本漢制所以輔卯金又宜魏所除也¶
<pb:KR2m0009_WYG_088-34b>¶
晉制每嵗朝設葦茭桃梗磔雞於宫及百寺之門以辟¶
惡氣太始二年有司奏春分祀厲殃及禳祠詔曰不在¶
祀典除之¶
晉公卿以下至於庶人皆禊洛水之側東晉元帝詔罷¶
三日弄具¶
海西公於鍾山立流杯曲水延百僚¶
宋省磔禳之禮而郡縣往往猶存¶
齊以三月三日曲水㑹古禊祭也今相承為百戲之具¶
<pb:KR2m0009_WYG_088-35a>¶
雕弄巧飾増損無常¶
　　通典説曰按禊與曲水其義参差晉趙王倫篡位¶
　　三日㑹天泉池誅張林懐帝亦㑹天泉池賦詩陸¶
　　機云天泉池南石溝引御溝水池西積石為禊堂¶
　　跨水流杯飲酒不言曲水韓詩曰鄭國之俗三月¶
　　上巳之日溱洧水之上招魂續魄秉蘭草祓除不¶
　　祥(蔡邕曰今三月上巳/祓於水濵葢由此也)凡言祓者祉也以為祈介¶
　　祉也一説三月三日清明之節將脩事於水側禱¶
<pb:KR2m0009_WYG_088-35b>¶
　　祀以祈豐年也後漢杜篤云郭虞三月三日上辰¶
　　産二女上巳日産一女二日産三女並不育俗以¶
　　為大忌至此月巳日諱止家皆於東流水上為祈¶
　　禳自潔濯謂之禊祠引流行觴遂成曲水梁劉昭¶
　　曰郭虞之説良為虚誕假有庶人旬内夭其三女¶
　　何足警彼風俗乎杜篤賦乃稱王侯公主暨於富¶
　　商用事伊洛帷幔元黄本傳大將軍梁商亦歌泣¶
　　於洛禊也馬融梁冀西第云西北戊亥元石承輸¶
<pb:KR2m0009_WYG_088-36a>¶
　　蝦蟇吐冩庚辛之域即曲水之象劉楨魯都賦曰¶
　　素秋二七天漢指隅人胥祓禳國子永嬉此用七¶
　　月十四日也¶
魏孝文居文明太后喪服縗服太尉丕曰臣與尉元歴¶
事五帝魏家故事尤諱之後三月必迎神於西禳惡於¶
北具行吉禮自皇始以來未之或改帝曰若能以道事¶
神不迎自至茍失仁義雖迎不來此乃平日所不當行¶
况居喪乎¶
<pb:KR2m0009_WYG_088-36b>¶
北齊正月晦日中書舍人奏祓除年暮上臺東宫奏擇¶
吉日詣殿堂貴臣與帥行事所須皆移尚書省備設¶
齊制季冬晦選樂人子弟十嵗以上十二以下為侲子¶
又作方相氏與窮竒祖明十二獸逐惡鬼於禁中大略¶
如漢制皇帝常服即御座王公執事官一品已下從六¶
品以上陪列預觀儺者鼓譟入殿西門徧於禁中出殿¶
南門分為六道出於郭外¶
隋制季春晦儺磔牲於宫門及城四門以禳隂氣秋分¶
<pb:KR2m0009_WYG_088-37a>¶
前一日禳陽氣季冬旁磔大儺亦如之其牲每門各用¶
羝羊及雄雞一選侲子如後齊冬八隊二時儺則四隊¶
執事十二人赤幘褠衣執皮鞭工人二十二人其一人¶
方相氏黄金四目䝉熊皮元衣朱裳其一人為唱師着¶
皮衣執捧鼓角各十有司預備雄雞羝羊及酒於門外¶
為坎未明鼓譟以入方相氏執戈揚楯周呼鼓譟而出¶
合趣顯陽門分詣諸城門將出諸祝師執事預疈牲匈¶
磔之於門酌酒禳祝舉牲并酒埋之¶
<pb:KR2m0009_WYG_088-37b>¶
唐制季冬大儺及州縣儺並見開元禮¶
大儺之禮前一日所司奏聞選人年十二以上十六以¶
下為侲子著假面衣赤布袴褶二十四人為一隊六人¶
作一行執事者十二人着赤幘褠衣執鞭工人二十二¶
人其一人方相氏着假面黄金四目蒙熊皮元衣朱裳¶
右執戈左執楯其一人為唱師着假面皮衣執捧鼓角¶
各十合為一隊隊别鼓吹令一人大卜令一人各監所¶
部巫師二人(令以下皆服平巾幘袴褶州縣儺方相四/人執戈楯唱率四人侲子都督及上州六)¶
<pb:KR2m0009_WYG_088-38a>¶
(十人中下州四十人縣皆二十人方相唱率縣皆二人/皆以雜職差之其侲子取人年十五以下十三以上充)¶
(之又雜職八人四人執鼓鞉/四人執戈鞭今以小㦸也)以逐惡鬼於禁中有司先¶
備每門雄鷄及酒擬於宫城正門皇城門設祭大祝一¶
人齋郎三人右校為瘞埳各於皇城門外之右方稱其¶
事先一日之夕儺者各赴集所具其噐服依次陳布以¶
待事(諸州縣儺則前一日之夕所司/帥領宿於府門外縣門亦如之)其日未明諸衛依¶
時刻勒所部屯門列仗近仗入陳於階下如常儀鼓吹¶
令帥儺者各集於宫門外(諸州縣未辨色所司白/刺史縣令請引儺者入)内侍¶
<pb:KR2m0009_WYG_088-38b>¶
詣皇帝所御殿前奏侲子備請逐疫訖出命内寺伯六¶
人分引儺者於前長樂門永安門以次入至左右上閤¶
鼓譟以進方相氏執戈揚楯(諸州縣儺將辨色官者二/人出門各執青麾引儺者)¶
(入無官者外人引導於是儺擊/鼓鞉俱譟呼鼓鞭戈楯而入)唱率侲子和曰甲作食¶
&KR1223;胇胃食疫雄伯食魅騰簡食不祥攬諸食咎伯竒食¶
夢强梁祖明共食磔死寄生委隨食觀錯斷食巨窮竒¶
騰根共食蠱凡使十二神追惡鬼凶赫汝軀拉汝幹節¶
解汝肌肉抽汝肺腸汝不急去後者為糧唱率侲子以¶
<pb:KR2m0009_WYG_088-39a>¶
下(諸州縣/儺同)周呼訖前後鼓譟而出諸隊各趣順天門以¶
出分詣城門出郭而止儺者將出祝布神席當中門南¶
向出訖宰率齋郎疈牲匈磔之神席之西藉以席北首¶
齋郎酌酒太祝受奠之祝史持版於座右跪讀祝文(諸/州)¶
(縣儺官者引之遍索諸室及門巷訖官者引出中門所/司接引仍鼓譟而出大門外分為四部各趨四城門出)¶
(郭而止初儺者入祝五人各帥執事者以酒脯各詣州/門及城四門儺者出便酌酒奠脯於門右禳祝而止乃)¶
(舉酒脯埋於西南/酒以爵脯以籩)曰維某年嵗次月朔日天子遣太祝¶
臣姓名昭告於太隂之神立冬已謝青陽馭節惟神屛¶
<pb:KR2m0009_WYG_088-39b>¶
除凶厲俾無後艱謹以清酌敬薦於太隂之神尚饗訖¶
興奠版於席乃舉牲并酒瘞於埳訖退其内寺伯導引¶
出順天門外止(諸州縣儺其祝文曰維某年嵗次月朔/日子祝姓名敢昭告於太隂之神寒往)¶
(暑來隂陽之常度惟神以屛凶厲/謹以酒脯之奠敬祭於神尚饗)¶
宋朝之制凡水旱災異有祈報之禮祈用酒脯醢報如¶
常祀(宫觀寺院以香茶/素饌詳見雩祀門)¶
太祖皇帝建隆二年六月澶濮曹絳等州蝗命長吏以¶
牢禮祭之¶
<pb:KR2m0009_WYG_088-40a>¶
真宗天禧元年以蝻蟲再生分遣官禱京城宫觀寺廟¶
仍勅諸州軍於公宇設祭¶
四年四月以大風起西北飛沙折木晝晦數刻上遣中¶
使詣宫觀建道場以禳之¶
仁宗嘉祐元年正月以帝不豫設醮於大慶殿輔臣宿¶
齋於殿廡命近臣分詣寺觀宿齋一月及遣諸州軍長¶
吏禱嶽瀆諸祠¶
八年五月輔臣分詣景靈宫郊廟社稷為皇帝祈福仍¶
<pb:KR2m0009_WYG_088-40b>¶
遣朝臣二十一人遍禱於五嶽四瀆名山勝迹¶
英宗治平二年三月詔以彗星見開在京諸寺觀五日¶
放士庶燒香於玊津園設醮延福宫建道場半月祈禳¶
哲宗元祐八年以太皇太后不豫遣官禱在京宫觀寺¶
院祠廟嶽瀆所在勅長吏就祈又遣近臣設道場於近¶
上宫觀寺院凡七晝夜仍龍散日於中太上宫上清儲¶
祥宫醴泉觀設醮嶽瀆亦就道場七晝夜¶
高宗紹興七年正月一日詔朕惟两宫北狩之久痛切¶
<pb:KR2m0009_WYG_088-41a>¶
於中而又道君皇帝春秋益高念無以見勤誠之意可¶
令入内内侍省差官一員前去建康府元符萬嵗宫脩¶
建祈福道場三晝夜務令嚴潔庶稱朕心¶
三十一年金主渝盟臣僚言竊謂陛下飭躬脩徳可勝¶
强暴望差撥使人降祝文御香告祭沿江祠廟威靈顯¶
著血食廟庭載於祀典者令州府分詣致禱四聖五嶽¶
之神於宫觀設位祈禱冀䝉隂助以速萬全從之¶
三十二年閏二月太常少卿王普言伏覩車駕廵幸視¶
<pb:KR2m0009_WYG_088-41b>¶
師前期遣官祈告天地宗廟社稷宫觀諸神諸陵攅宫¶
感格響應昭彰使逆亮誅夷北騎遁去两淮無警舊疆¶
復歸兹者回鑾臨安當行報謝之禮從之¶
三十二年八月(時孝宗/已即位)禮部太常寺言㸔詳酺祭事欲¶
依紹興祀令蟲蝗為災則祭之俟得㫖本寺擇日依儀¶
祭告其祭告之所國城西北無壇壝乞於餘杭門外西¶
北精進寺設位行禮所差祭告官并合排辦事並依常¶
時祭告小祀禮例在外州縣無蟲蝗為害處候得㫖令¶
<pb:KR2m0009_WYG_088-42a>¶
户部行下有蝗蟲處即依儀式一面差令設位祭告施¶
行從之¶
　　按太常因華禮慶歴四年六月臣僚言天下螟蝗¶
　　頗為民物之害乞京師内外並修祭酺詔送禮院¶
　　詳定禮院稱周禮族師春秋祭酺音歩酺為人物¶
　　災害之神鄭康成云校人職有冬祭馬歩則未知¶
　　此酺者蝝螟之酺歟人鬼之歩歟葢亦為壇位如¶
　　雩禜云然則校人職有冬歩是與馬為害者此酺¶
<pb:KR2m0009_WYG_088-42b>¶
　　葢人物之害也漢時有蝝螟之酺神又有人鬼之¶
　　歩神康成未審果從何酺故两言之歴代書史悉¶
　　無祭酺儀式欲准祭馬歩儀施行壇在國城西北¶
　　祭儀禮料並屬小祠乞差官就馬壇設祭稱為酺¶
　　神祝文係學士院撰定若外州者即略依禜禮是¶
　　嵗儀注先擇便方除地設營攅謂立表施繩以代¶
　　壇其致齋行禮噐物等並如小祠上香幣以白祝¶
　　文曰維某年歳次月朔日某州縣某官姓名敢昭¶
<pb:KR2m0009_WYG_088-43a>¶
　　告於酺神蝗蝝洊生害於嘉穀惟神降祐應時消¶
　　殄請以清酌制幣嘉薦昭告於神尚饗¶
淳熙十四年十月以太上皇帝聖躬違和命五嶽四瀆¶
名山大川及祀典者所在精䖍祈禱又令宰臣以下分¶
詣祈禱天地宗廟社稷宫觀等¶
寧宗嘉定間以飛蝗為災行下酺祭¶
　¶
　¶
<pb:KR2m0009_WYG_088-43b>¶
　¶
　¶
　¶
　¶
　¶
　¶
　¶
　文獻通考卷八十八¶
