# -*- mode: mandoku-view; -*-
#+TITLE: 文獻通考
#+DATE: 2015-08-24 22:49:36.873432
#+PROPERTY: ID KR2m0009
#+PROPERTY: BASEEDITION WYG    
#+PROPERTY: JUAN 卷一百九十
<pb:KR2m0009_WYG_190-1a>¶
欽定四庫全書¶
　文獻通考卷一百九十¶
　　鄱　陽　馬　端　臨　貴　與　著¶
　經籍考十七¶
　　經(小學/)¶
禮部韵畧五卷¶
　　鼂氏曰皇朝丁度等撰元祐中孫諤蘇軾載加詳¶
　　定¶
<pb:KR2m0009_WYG_190-1b>¶
　　陳氏曰雍熙中殿中丞丘雍景徳龍圖閣待制戚¶
　　綸所定景祐制誥丁度重脩元祐太學博士増補¶
　　其曰畧者舉子詩賦所常用蓋字書聲韵之畧也¶
干禄字書一卷¶
　　鼂氏曰唐顔元孫撰以經史所用為正世所行為¶
　　俗二者之間為通凡三體¶
林氏小説三卷¶
　　鼂氏曰唐林罕撰凡五百四十一字以説文部居¶
<pb:KR2m0009_WYG_190-2a>¶
　　隨字出文以定偏傍其説頗與許慎不同而亙有¶
　　得失邵必緣進禮記石經陛對仁宗顧問罕之書¶
　　如何必曰雖有所長而㣲好怪説文歸字從堆從¶
　　止從帚以堆為聲罕云從追於聲為近此長於許¶
　　氏矣説文哭從吅獄省聲罕乃云象犬嘷此怪也¶
　　有石刻在成都公武嘗從數友就觀之其解字殊¶
　　可駭笑者不疑好怪之論誠然¶
復古編二卷¶
<pb:KR2m0009_WYG_190-2b>¶
　　鼂氏曰吴興道士張有謙中撰有自幼喜小篆年¶
　　六十成此書三千言據古説文以為正其㸃畫之¶
　　㣲轉側從横髙下曲直毫髮有差則形聲頓異自¶
　　陽氷前後名人格以古文徃徃而失其精且博如¶
　　此¶
　　陳氏曰有工篆書専夲許氏説文一㸃畫不妄錯¶
　　林中書攄母魏國夫人墓道碑有書之魏字從山¶
　　攄以為非有曰世俗以從山者為巍不從山者為¶
<pb:KR2m0009_WYG_190-3a>¶
　　魏非也其實二字皆當從山蓋一字而二音爾説¶
　　文所無手可斷字不可易也攄不能强晩著此書¶
　　専辨俗體之訛手自書之陳了齋為之序¶
古文四聲五卷¶
　　鼂氏曰皇朝夏竦撰博採古文竒字分四聲編次¶
　　以便檢尋¶
龍龕手鏡三卷¶
　　鼂氏曰契丹僧行均撰凡二萬六千四百三十字¶
<pb:KR2m0009_WYG_190-3b>¶
　　注十六萬三千一百餘字僧智光為之序後題云¶
　　統和十五年丁酉按紀年通譜耶律隆緒嘗改元¶
　　統和丁酉至道三年也沈存中言契丹書禁甚嚴¶
　　𫝊入中國者法皆死熙寧中有人自敵中得此書¶
　　入傅欽之家蒲𫝊正帥浙西取以刻版其末舊題¶
　　云重熙二年序蒲公削去之今夲乃云統和非重¶
　　熙字存中不見舊題妄記之耶¶
英公字源一卷¶
<pb:KR2m0009_WYG_190-4a>¶
　　鼂氏曰皇朝釋夢英撰夢英通篆籕之學書偏傍¶
　　五百三十九字郭忠恕云按説文字源唯有五百¶
　　四十部子字合收在子部今目録妄有更改又集¶
　　解中誤收去部在注中今檢㸃偏傍少晶惢至龜¶
　　弦五字故知林氏虚誕誤後進其小説可焚夢英¶
　　因此書正之柴禹錫為立石¶
釋鑒聿韵總五篇¶
　　洛陽僧鑒聿撰歐公序畧曰儒之學者信哉逺且¶
<pb:KR2m0009_WYG_190-4b>¶
　　大而用功多則其有所不暇者宜也文字之為學¶
　　儒者之所用也其為精也有聲形曲直毫釐之别¶
　　音嚮清濁相生之類五方言語風俗之殊故儒者¶
　　莫暇精之其有精者則徃徃不能乎其他是以學¶
　　者莫肯捨其所事而盡心乎此所謂不兩能者也¶
　　必待乎用心専者而或能之然後儒者有一取焉¶
　　洛僧鑒聿為韵總五篇推子母輕重之法以定四¶
　　聲考求前儒之失辨正五方之訛顧其用心之精¶
<pb:KR2m0009_WYG_190-5a>¶
　　可謂入於忽㣲櫛(一有/者字)之於髮績(一有/者字)之於絲雖¶
　　細且多而條理不亂儒之學者莫能難也鑒聿通¶
　　於易能知大衍之數又學乎隂陽地理黄帝岐伯¶
　　之書其尤盡心者韵總也浮圖之書行乎世者數¶
　　百萬言其文字雜以夷夏讀者罕得其真徃徃就¶
　　(一有/聿字)而正焉鑒(一無/此字)聿之書(一作/韵)非獨有取於吾¶
　　儒亦欲𫝊於其徒也¶
字説二十卷¶
<pb:KR2m0009_WYG_190-5b>¶
　　鼂氏曰皇朝王安石介甫撰晩年閑居金陵以天¶
　　地萬物之理著於此書與易相表裏而元祐中言¶
　　者指其揉雜釋老穿鑿破碎聾瞽學者特禁絶之¶
　　王氏自序曰文者竒耦剛柔雜比以相承如天地¶
　　之文故謂之文字者始於一一而生於無窮如母¶
　　之字子故謂之字其聲之抑揚開塞合散出入其¶
　　形之衡從曲直邪正上下内外左右皆有義皆出¶
　　於自然非人私智所能為也與伏羲八卦文王六¶
<pb:KR2m0009_WYG_190-6a>¶
　　十四異用而同制相待而成易先王以為不可忽¶
　　而患天下後世失其法故三歳一同同者所以一¶
　　道徳也秦燒詩書殺學士而於是時始變古而為¶
　　𨽻蓋天之䘮斯文也不然則秦何力之能為而許¶
　　眘説文於書之意時有所悟因序録其説為二十¶
　　卷以與門人所推經義附之惜乎先王之文缺已¶
　　久眘所記不具又多舛而以予之淺陋考之宜有¶
　　所不合雖然庸詎非天之将興斯文也而以予賛¶
<pb:KR2m0009_WYG_190-6b>¶
　　其始故其教學必自此始能知此者則於道徳之¶
　　意已十九矣¶
　　石林葉氏曰凡字不為無義但古之制字不專主¶
　　義或聲或形其類不一先王畧别之以為六書而¶
　　謂之小學者自是専門一家之學其㣲處遽未易¶
　　盡通又更篆𨽻損益變易必多乖失許慎之説文¶
　　但據東漢所存以偏旁類次其造字之夲初未嘗¶
　　深究也王氏見字多有義遂一槩以義取之雖六¶
<pb:KR2m0009_WYG_190-7a>¶
　　書且不問矣况所謂小學之専門者乎是以每至¶
　　於穿鑿附㑹有一字析為三四文者古書豈如是¶
　　煩碎哉學者所以閧然起而交詆誠不為無罪然¶
　　遂謂之皆無足取則過也¶
王元澤爾雅¶
　　王雱撰項平甫跋予讀王元澤爾雅為之永歎曰¶
　　嗚呼以王氏父子之學之苦即其比物引類之博¶
　　分章析句之工其用力也久其屬辭也精以此名¶
<pb:KR2m0009_WYG_190-7b>¶
　　家自足垂世視揚子雲許叔重何至多遜而必欲¶
　　用此説也咸五帝而登三王縛頡利而臣髙昌則¶
　　已疎矣度不能勝而乃濟之以愎輔之以狡招合¶
　　一時之羣小盡逐累世之舊臣以蹙吾國而覆之¶
　　其遺凶流毒至使後之擅國者世師焉以享上祗¶
　　辟之説悦人主以邦朋國是之説空廷臣則王氏¶
　　父子實為之津梁可不痛哉¶
唐氏字説解一百二十卷¶
<pb:KR2m0009_WYG_190-8a>¶
　　鼂氏曰皇朝唐耜撰紹聖以來用字説程試諸生¶
　　解者甚衆耜集成此書頗注其用事所出一時稱¶
　　之耜知卭州日奏御¶
字説偏旁音釋一卷　字説疊解備檢一卷¶
　　鼂氏曰不著撰人名氏¶
切韵指𤣥論三卷　四聲等第圖一卷¶
　　鼂氏曰皇朝王宗道撰切韵之學切韵者上字為¶
　　切下字為韵其學夲出西域今其法類夲韵字各¶
<pb:KR2m0009_WYG_190-8b>¶
　　歸於母幫滂並明非敷奉㣲唇音也端透定泥知¶
　　徹澄娘齒音也曉匣影喻牙音也來日半齒半舌¶
　　也凡三十六分為五音天下之聲總於是矣切歸¶
　　夲母韵歸夲等者謂之音和常夲等聲盡汎入别¶
　　等者謂之類隔變也中國自齊梁以前此學未𫝊¶
　　至沈約以後始以之為文章至於近時始有専門¶
　　者矣¶
韵補五卷¶
<pb:KR2m0009_WYG_190-9a>¶
　　陳氏曰吴棫撰取古書自易書詩而下以及夲朝¶
　　歐蘇凡五十種其聲韵與今不同者皆入焉朱侍¶
　　講多用其説於詩傳楚辭注其為書詳且博矣又¶
　　有毛詩補音一書别見詩類大歸亦如此以愚考¶
　　之古今世殊南北俗異語言音聲誠有不得盡合¶
　　者古之為詩學者多以風誦不専在竹帛竹帛所¶
　　𫝊不過文字而聲音不可得而𫝊也又漢以前未¶
　　有反切之學許氏説文鄭氏箋註但曰讀若某而¶
<pb:KR2m0009_WYG_190-9b>¶
　　已其於後世四聲七音又豈能盡合哉反切之學¶
　　自西域入中國至齊梁間盛行然後聲病之説詳¶
　　焉韵書肇於陸法言於是有音同韵異若東冬鍾¶
　　虞魚模庚耕清青登蒸之斷斷乎不可以相雜若¶
　　此者豈惟古書未之有漢魏以前亦未之有也陸¶
　　徳明於燕燕詩以南韵心有讀南作泥心切者陸¶
　　以為古人韻緩不煩改字此誠名言今之讀古書¶
　　古韵者但當隨其聲之叶而讀之若來之為釐慶¶
<pb:KR2m0009_WYG_190-10a>¶
　　之為羌馬之為姥聲韵全别不容不改其聲韵若¶
　　相近可以叶讀則何必改字如燔字必欲作汾沿¶
　　反官字必欲作俱員反天字必欲鐡因反之類則¶
　　贅矣¶
廣干禄字書五卷¶
　中興藝文志婁機撰機取許慎説文及諸家字書按¶
　以蔡伯喈五經備體張參五經文字田放九經字様¶
　與夫經典釋文子史古字參以夲朝丁度所書集韵¶
<pb:KR2m0009_WYG_190-10b>¶
　為廣干禄字書蓋廣唐人顔元孫之書也¶
　　陳氏曰唐顔元孫為干禄字書其姪真卿書之刻¶
　　石吳興為世所寳辨正通俗三體目以干禄謂舉¶
　　子所資也機熟於小學嘉泰中教授資善堂景獻¶
　　時為恵國公數問字畫之異因為此書續唐之舊¶
　　故仍干禄之名既而悟其非所以施於朱邸也則¶
　　以干禄百福之義傅㑹焉¶
修校韵畧五卷¶
<pb:KR2m0009_WYG_190-11a>¶
　　陳氏曰祕書省正字莆田劉孟容以説文字林干¶
　　禄書五經文字九經字様佩觹復古編等書修校¶
韵畧分毫補注字譜一卷¶
　　陳氏曰進士耒陽秦昌朝撰附前韵畧之後皆永¶
　　嘉教授臨安錢厚所刻也竊謂小學當論偏旁尚¶
　　矣許叔重以来諸書是也韵以畧稱止施於禮部¶
　　貢舉夲非小學全書於此而校其偏傍既不足以¶
　　盡天下之字而欲使科舉士子盡用篆籕㸃畫於¶
<pb:KR2m0009_WYG_190-11b>¶
　　試卷不㡬於迂而可笑矣哉進退皆無據謂之贅¶
　　可也¶
附釋文亙注韻畧五卷¶
　　陳氏曰以監夲増注而釋之¶
押韵釋疑五卷¶
　　陳氏曰進士廬陵歐陽徳隆易有開撰凡字同義¶
　　異字異義同者皆辨之尤便於塲屋¶
正字韵類¶
<pb:KR2m0009_WYG_190-12a>¶
　　謝季澤撰止齋陳氏序畧曰季澤家學長於詩禮¶
　　頗欲有所論次而未就僅及就此篇其於字學偏¶
　　傍訓故學者易入焉韓昌黎嘗言注爾雅蟲魚非¶
　　磊落人歐陽公序韵總亦曰儒者莫暇精之其有¶
　　精者徃徃不能乎其他余方悲季澤官不足行其¶
　　志位不足稱其才且懼後之人見此書如二公之¶
　　云也於是道其平昔大槩序之篇端焉¶
字通一卷¶
<pb:KR2m0009_WYG_190-12b>¶
　　陳氏曰彭山李從周肩吾撰¶
切韵義一卷　纂要圖例一卷¶
　　陳氏曰汴陽謝暉撰紹興十年序¶
三十六字母圖一卷¶
　　夾漈鄭氏曰僧守温撰切韵之學起自西域舊所¶
　　𫝊十四字貫一切音文省而音博謂之婆羅門書¶
　　然猶未也其後又得三十六字母而音韵之道始¶
　　備中華之韵只弹四聲然有聲有音聲為經音為¶
<pb:KR2m0009_WYG_190-13a>¶
　　緯平上去入者四聲也其體縱故為經宮商角徴¶
　　羽半徴半商者七音也其體横故為緯經緯錯綜¶
　　然後成文愚所作韵書備矣釋氏謂此學為小悟¶
　　學者誠不可忽也¶
智永千字文一卷¶
　　鼂氏曰梁周興嗣撰釋智永所書¶
　　後村劉氏曰嘗疑千字文世以為梁散騎常侍周¶
　　興嗣所作然法帖中漢章帝已嘗書此文殆非梁¶
<pb:KR2m0009_WYG_190-13b>¶
　　人作也¶
經典釋文三十卷¶
　　鼂氏曰唐陸徳明撰徳明名元朗以字行釋易書¶
　　詩並三禮三𫝊孝經論語爾雅老荘頗載古文及¶
　　諸家同異徳明蓋博極羣書也¶
羣經音辨七卷¶
　　鼂氏曰皇朝賈昌朝撰先是大臣稽古不過秦漢¶
　　引經義議政蓋自昌朝始此書以古文多通借音¶
<pb:KR2m0009_WYG_190-14a>¶
　　詁乃辨正之凡五門¶
佩觹三卷¶
　　鼂氏曰皇朝郭忠恕撰取字文相類者别其所從¶
　　以檢訛舛上篇論今𫝊記小學異同極為辨博¶
　　陳氏曰忠恕為國子周易博士觹者所以觧結也¶
　　忠恕恃酒狂縱數犯法忤物得罪其死時頗異世¶
　　以為尸觧¶
翰林禁經八卷¶
<pb:KR2m0009_WYG_190-14b>¶
　　鼂氏曰唐李陽氷撰論書勢筆法所禁故以名書¶
墨藪十卷¶
　　鼂氏曰髙陽許歸與編未詳何代人李氏書目止¶
　　五卷而梁武評書王逸少筆勢皆别出¶
　　陳氏曰不知何代人所集凡十八篇又一夲二十¶
　　一篇¶
臨池妙訣三卷¶
　　鼂氏曰未詳何人撰後有江南李煜述書¶
<pb:KR2m0009_WYG_190-15a>¶
周越書苑十五卷¶
　　鼂氏曰皇朝周越撰越以善書名世天聖八年四¶
　　月成此書奏御故其序稱臣越臣兄起於桞公權¶
　　書又云亡兄間稱名而不臣似未精討論也¶
　　陳氏曰主客郎中臨淄周越與其兄起皆有書名¶
　　起書未見越書間有之俗甚¶
唐藏經音義四卷¶
　　鼂氏曰未詳撰人分四聲以類相從蜀中印夲也¶
<pb:KR2m0009_WYG_190-15b>¶
鐘鼎篆韵七卷¶
　　鼂氏曰皇朝薛尚功集元祐中呂大臨所載僅數¶
　　百字政和中王楚所𫝊亦不過數千字今是書所¶
　　緑凡一萬一百二十有五¶
　　陳氏曰不著名氏按館閣書目此書有二家其一¶
　　七卷其一一卷七卷者紹興中通直郎薛尚功所¶
　　廣一卷者政和中主管衡州露仙觀王楚也則未¶
　　知此書之為王楚歟薛尚功歟尚功有鐘鼎法帖¶
<pb:KR2m0009_WYG_190-16a>¶
　　十卷刻於江州當是其篆韵之所夲也¶
漢𨽻字源六卷¶
　　陳氏曰婁機撰以世所存漢碑三百有九韵類其¶
　　字魏碑附寫焉者僅三十之一首為碑目一卷毎¶
　　字先載今文而以漢字著其下一字數體者並列¶
　　之皆以碑目之次苐著其所從出洪邁作序¶
象類書十一卷¶
　中興藝文志鄭樵撰中興後安石之字説既廢樵復¶
<pb:KR2m0009_WYG_190-16b>¶
　理其緒餘初有象類之書復約而歸於六書象形類¶
　六百八指事類百七㑹意類七百四十轉注類三百¶
　七十二諧聲類二萬一千八百十假借類五百九十¶
　八¶
𨽻釋二十七卷　𨽻續二十一卷¶
　中興藝文志洪适撰适取古今石刻法其字為之韵¶
　辨其文為之釋以辨𨽻書曰𨽻釋𨽻續¶
　　陳氏曰凡漢刻之存於世者以今文寫之而為之¶
<pb:KR2m0009_WYG_190-17a>¶
　　釋又為之世代譜及物象圖碑形式悉具之魏初¶
　　近古者亦附焉年來北方舊刻不可復得覽此猶¶
　　可慨想¶
字始連環二卷¶
　　陳氏曰鄭樵撰大略謂六書惟類聲之生無窮音¶
　　切之學自西域流入中國而古人取音制字乃與¶
　　韵圖脗合¶
論梵書一卷¶
<pb:KR2m0009_WYG_190-17b>¶
　　陳氏曰鄭樵撰¶
　　樵論華梵曰諸蕃文字不同而多夲於梵書流入¶
　　中國代有大鴻臚之職譯經潤文之官恐不能盡¶
　　通其㫖不可不論也梵書左旋其勢向右華書右¶
　　旋其勢向左華以正錯成文梵以徧纒成體華則¶
　　一字該一音梵則一字或貫數音華以直相隨梵¶
　　以横相綴華蓋以目傳故必詳於書梵以口𫝊如¶
　　曲譜然書但識其大略華之讀别聲故就聲而借¶
<pb:KR2m0009_WYG_190-18a>¶
　　梵之讀别音故即音而借¶
　　又曰梵人别音在音不在字華人别字在字不在¶
　　音故梵書甚簡不過數個屈曲耳差别不多亦不¶
　　成文理而有無字之音焉華人苦不别音如切韵¶
　　之學自漢以前人皆不識實自西域流入中土所¶
　　以韵圖之類釋子多能言之而儒者皆不識起例¶
　　以其源流出於彼耳華書制字極宻㸃畫極多梵¶
　　書比之實相遼邈故梵有無窮之音而華有無窮¶
<pb:KR2m0009_WYG_190-18b>¶
　　之字梵則音有妙義而字無文彩華則字有變通¶
　　而音無錙銖梵人長於音所得從聞入故曰此方¶
　　真教體清淨在音聞我昔三菩提盡從聞中入有¶
　　目根功徳少耳根功徳多之説華人長於文所得¶
　　從見入故天下以識字人為賢智不識字人為庸¶
　　愚¶
石鼓文考三卷¶
　　陳氏曰鄭樵撰其説以為石鼓出於秦其文有與¶
<pb:KR2m0009_WYG_190-19a>¶
　　秦斤秦權合者¶
嘯䑓集古録二卷¶
　　陳氏曰王球子弁撰李邴漢老序之稱故人長孺¶
　　之子未詳何王氏也皆録古彝器欵識自商迄秦¶
　　凡數百章以今文釋之疑者闕焉¶
前漢古字韵編五卷¶
　　陳氏曰侍郎宣城陳天麟季陵撰取漢書所用古¶
　　字以今韵編入之¶
<pb:KR2m0009_WYG_190-19b>¶
班馬字類二卷¶
　　陳氏曰參政嘉禾婁機彦發撰取二史所用古字¶
　　及假借通用者以韵之洪邁景盧作序¶
閣夲法帖十卷¶
　　樂静李昭玘跋太宗皇帝治定餘暇遊意翰墨遣¶
　　使購古帝王名卿墨帖集為十卷詔鏤版藏禁中¶
　　毎大臣登二府即賜焉歳久寖不復賜元豐中嘉¶
　　王嘗從神考借其版模拂㡬百夲王府官盡得之¶
<pb:KR2m0009_WYG_190-20a>¶
　　士大夫間亦見一二初長沙僧希白填夲刻石河¶
　　東潘氏御史劉次荘又作别夲識者謂希白善書¶
　　不甚失真潘復易次間以他書御史所模尤疎闊¶
　　夫獨前者縱學歩者拘因人之迹而又加意焉則¶
　　目亂而心疑神已虧矣故終不近也¶
法帖釋文十卷¶
　　鼂氏曰淳化法帖既已焚板元祐中有劉次荘者¶
　　模刻之石復取帖中草書世所病讀者為釋文行¶
<pb:KR2m0009_WYG_190-20b>¶
　　於世¶
　　陳氏曰劉次荘元祐中為官帖釋文刻石臨江而¶
　　武岡又嘗𫝊刻絳州民潘氏帖嘉定中汪立中取¶
　　劉夲分二十卷中官帖所無者増附之¶
法書要録十卷¶
　　陳氏曰唐大理卿河東張彦逺愛賔撰彦逺𢎞靖¶
　　之孫三世相閲其父文規嘗刺湖州著吴興雜録¶
金壺記一卷¶
<pb:KR2m0009_WYG_190-21a>¶
　　陳氏曰僧適之撰集書家故事以二字為題而注¶
　　所出於其下凡三百餘條¶
飛白叙録一卷¶
　　陳氏曰錢惟演希聖撰天聖四年序進¶
法帖刋誤二卷¶
　　陳氏曰黄伯思長睿撰淳化帖出於待詔王著去¶
　　取時祕府墨蹟真贗雜居著不能辨也但欲備晉¶
　　宋間名蹟遂至以江南人一手偽帖竄入其間鄙¶
<pb:KR2m0009_WYG_190-21b>¶
　　惡之甚米南宮辨之十已得七八至長睿益精詳¶
　　矣¶
籕史二卷¶
　　陳氏曰翟耆年伯夀撰裒諸家鍾鼎圖説為一編¶
　　頗有攷究¶
絳帖評二十卷¶
　　陳氏曰鄱陽姜夔堯章撰¶
　　山谷黄氏跋絳夲法帖心能轉腕手能轉筆書字¶
<pb:KR2m0009_WYG_190-22a>¶
　　便如人意古人工書無他異但能用筆耳元豐八¶
　　年五月戊申趙正夫出此書於平原官舎㑹觀者¶
　　三人石庭簡桞子文黄庭堅¶
蘭亭博議十五卷¶
　　陳氏曰淮海桑世昌撰世昌居天台陸放翁諸甥¶
　　博雅能詩¶
蘭亭考十三卷¶
　　山谷黄氏蘭亭跋曰王右軍禊飲序草號稱最得¶
<pb:KR2m0009_WYG_190-22b>¶
　　意書宋齊以來似藏在祕府士大夫間未聞稱述¶
　　豈未經大盜兵火時蓋有墨蹟在蘭亭右者及蕭¶
　　氏宇文焚蕩之餘千不存一永師晩出所見好迹¶
　　唯有蘭亭故為虞褚輩道之所以太宗求之百方¶
　　期於必得其後公私相盜今竟失之書家晩得定¶
　　武石夲髣髴有古人筆意耳褚庭晦所臨極肥而¶
　　洛陽張景元斸地得缺石極瘦武定夲則肥不剩¶
　　肉瘦不露骨猶可想其風流三石刻皆有佳處不¶
<pb:KR2m0009_WYG_190-23a>¶
　　必寳已有而非彼也¶
　　陳氏曰即博議也浙東庾司所刻視初夲頗有刪¶
　　改初十五篇今存十三篇去其集字篇後人集蘭¶
　　亭字作書帖詩銘之類者又附見篇兼及右軍他¶
　　書蹟於樂毅論尤詳其書始成夲名博議髙内翰¶
　　文虎炳如為之序及其刋也其子似孫主為刪改¶
　　去此二篇固當而其他務從省文多失事實或戾¶
　　夲意其最甚者序文夲亦條逹可觀亦竄改無完¶
<pb:KR2m0009_WYG_190-23b>¶
　　篇首末闕漏文理斷續於其父猶然深可怪也此¶
　　書累十餘卷不過為晉人一遺帖自是作無益玩¶
　　物䘮志夲無足云其中所録諸家跋語有昭然偽¶
　　妄而不能辨者不暇疏舉¶
法言撮要十卷¶
　　陳氏曰吴興蔡耑山父撰以書家事實分門條類¶
　　亦無所發明淳熙中人¶
書苑菁華二十卷¶
<pb:KR2m0009_WYG_190-24a>¶
　　陳氏曰臨安書肆陳思者集刻¶
　　按以字書入小學門自漢志已然歴代史志從之¶
　　至陳直齋所著書録解題則以為書品書斷之類¶
　　所論書法之工拙正與射御同科特削之俾列於¶
　　雜藝不以入經録夫書雖至於鍾王乃㳺藝之末¶
　　者非所以為學削之誠是也然六經皆夲於字字¶
　　則必有真行草篆之殊矣且均一字也屬乎偏旁¶
　　音韵者則入於小學屬乎真行草篆者則入於雜¶
<pb:KR2m0009_WYG_190-24b>¶
　　藝一書而析為二門於義亦無所當矣故今並以¶
　　入小學門仍前史之舊¶
蒙求三卷¶
　　鼂氏曰唐李瀚撰纂經𫝊善惡事實類者两两相¶
　　比為韵語取䝉卦童䝉求我之義名其書蓋以教¶
　　學童云¶
　　陳氏曰夲無義例信手肆意雜襲成章取其韵語¶
　　易於訓誦而已今舉世誦之以為小學發蒙之事¶
<pb:KR2m0009_WYG_190-25a>¶
補注䝉求八卷¶
　　陳氏曰徐子光撰以李瀚䝉求句為之注夲句之¶
　　外兼及其他人事¶
左氏䝉求三卷¶
　　鼂氏曰皇朝王舜俞序不知何人所作過於綱領¶
　　者¶
左氏綱領四卷¶
　　鼂氏曰皇朝文濟道撰排比事實為&KR1275;句蒙求之¶
<pb:KR2m0009_WYG_190-25b>¶
　　類也¶
兩漢䝉求十卷¶
　　陳氏曰樞宻吴興劉班希范撰紹聖中所序¶
十七史䝉求二卷¶
　　陳氏曰題王先生不著名或云王令也¶
宋朝蒙求二卷¶
　　陳氏曰端明殿學士成都范鎮景仁撰¶
唐史屬辭五卷　南北史䝉求十卷¶
<pb:KR2m0009_WYG_190-26a>¶
　　鼂氏曰未詳撰人皆效李瀚也¶
班左誨䝉三卷¶
　　陳氏曰程俱致道撰¶
趙氏家塾蒙求二十五卷　宗室䝉求二卷　幼學須¶
知五卷¶
　　程氏曰餘符孫應符仲潜撰次此書夲書坊所為¶
　　以教小學應符從而増廣之¶
童䝉訓一卷¶
<pb:KR2m0009_WYG_190-26b>¶
　　陳氏曰中書舎人東萊呂夲中居仁撰¶
少儀外𫝊二卷¶
　　陳氏曰呂祖謙撰雜取經𫝊嘉言善行切於立身¶
　　應世者皆小學切問之事也而大要以謹厚為夲¶
　　大愚呂氏跋曰少儀外𫝊一編先兄太史所自次¶
　　輯者也首命其名曰帥初次更其名曰辨志而其¶
　　終則定以是名焉某嘗侍坐蓋與聞所以為此編¶
　　之意蓋以始學之士徒玩乎見聞汨乎思慮輕自¶
<pb:KR2m0009_WYG_190-27a>¶
　　大而卒無據故指其前言徃行所當知而易見者¶
　　登之於冊使之不待攷索而自有得於日用之間¶
　　其於未易遽知而非可卒見者則皆略而不載苟¶
　　讀是編而無所厭忽各因其所得而有自立之地¶
　　則先兄之夲心庻乎其不泯矣¶
辨志録一卷¶
　　陳氏曰皆已見上書而無次苐當是草創夲¶
小學書四卷¶
<pb:KR2m0009_WYG_190-27b>¶
　　陳氏曰朱熹所集古聖格言至論以教學者皆成¶
　　童幼志進學之序也内篇曰立教明倫敬身稽古¶
　　外篇曰嘉言善行¶
　　朱子語録曰脩身之法小學備矣後生初學且㸔¶
　　小學之書這個是做人底様子學之小大雖不同¶
　　而其道則一小學是事如事君事父事兄處友等¶
　　事大學是發明此事之理　㳺倪曰自幼既失小¶
　　學之序願授大學先生曰授大學甚好也須把小¶
<pb:KR2m0009_WYG_190-28a>¶
　　學書看只消旬日工夫¶
小學字訓¶
　　程端蒙撰¶
　　朱子曰字訓甚佳言語雖不多却是一部大爾雅¶
　　也¶
弟子職等五書一卷¶
　　陳氏曰漳州教授張時舉以管子弟子職篇班氏¶
　　女誡呂氏鄉約鄉禮司馬氏居家雜儀合為一篇¶
<pb:KR2m0009_WYG_190-28b>¶
　¶
　¶
　¶
　¶
　¶
　¶
　¶
　文獻通考卷一百九十¶
