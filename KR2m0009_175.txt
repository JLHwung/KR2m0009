# -*- mode: mandoku-view; -*-
#+TITLE: 文獻通考
#+DATE: 2015-08-24 22:49:36.473012
#+PROPERTY: ID KR2m0009
#+PROPERTY: BASEEDITION WYG    
#+PROPERTY: JUAN 卷一百七十五
<pb:KR2m0009_WYG_175-1a>¶
欽定四庫全書¶
　文獻通考卷一百七十五¶
　　鄱　陽　馬　端　臨　貴　與　著¶
　經籍考二¶
　　經(易/)¶
昔伏犧氏始畫八卦以通神眀之徳以類萬物之情盖¶
因而重之為六十四卦及乎三代是為三易夏曰連山¶
(言似山/内出氣)殷曰歸藏(言萬物莫不歸而藏扵其中杜子春/曰連山伏犧歸藏黄帝  周禮疏按)¶
<pb:KR2m0009_WYG_175-1b>¶
(今歸藏坤開筮帝堯降二女為舜妃又見節卦云殷王/其國常母谷若依子春説歸藏黄帝何得有帝堯及殷)¶
(王事盖子春之意伏犧黄帝造/其名夏殷因其名以作易也)周文王作卦辭謂之周¶
易周公作爻辭孔子為彖辭象辭繫辭文言序卦説卦¶
雜卦謂之十翼班固曰孔子晩而好易讀之韋編三絶¶
而為之傳即十翼也(先儒説重卦及爻/辭并十翼不同)自魯商瞿子木¶
受易孔子(商瞿/姓)以授魯橋庇子庸(姓橋名庇/字子庸)子庸授江¶
東馯臂子弓(馯姓也/音韓)子弓授燕周醜子家子家授東武¶
孫虞子乗子乗授齊田何子装及秦焚書周易獨以卜¶
<pb:KR2m0009_WYG_175-2a>¶
筮得存唯失説卦三篇後河内女子得之漢初傳易者¶
有田何何授丁寛寛授田王孫王孫授沛人施讎東海¶
孟喜琅邪梁丘賀由是有施孟梁丘之學又有東郡京¶
房自云受易扵梁國焦延夀别為京氏學甞立後罷後¶
漢施孟梁丘京氏凡四家並立而傳者甚衆漢初又有¶
東萊費直傳易其本皆古字號曰古文易以授琅邪王¶
璜璜授沛人高相相以授子康及蘭𨹧母将永故有費¶
氏之學行于人間而未得立後漢陳元鄭衆皆傳費氏¶
<pb:KR2m0009_WYG_175-2b>¶
之學馬融又為其傳以授鄭𤣥𤣥作易註荀&KR1065;又作易¶
傳魏代王肅王弼並為之註自是費氏大興高氏遂衰¶
梁丘施氏亡於西晋孟氏京氏有書無師梁陳鄭𤣥王¶
弼二註列扵國學齊代唯傳鄭義至隋王註盛行鄭學¶
浸㣲今殆絶矣歸藏漢初已亡按晋中經有之唯載卜¶
筮不似聖人之㫖唐開元中備有三易至宋惟歸藏略¶
存而不傳習漢募羣書多散逸而易獨完學者傳之遂¶
分為三一曰田何之易始自子夏傳之孔子卦象爻彖¶
<pb:KR2m0009_WYG_175-3a>¶
與文言説卦等離為十二篇而説者自為章句易之本¶
經也二曰焦贛之易無所師授自本言得之隐者第述¶
隂陽災異之言不類聖人之經三曰費直之易亦無師¶
授専以彖象文言等參卦爻凡以彖象文言雜入卦中¶
者自費氏始田何之學施孟梁丘之徒冣盛費氏初㣲¶
但傳民間至後漢時陳元鄭衆之徒皆學費氏費氏興¶
而田何遂息古十二篇之易遂亡其本及王弼為註亦¶
用卦象相雜之經自晋之後弼學獨行遂傳至今¶
<pb:KR2m0009_WYG_175-3b>¶
西漢志易十三家二百九十四篇¶
隋志六十九部五百五十一卷(通計亡書合九十四/部八百二十九卷)¶
唐志七十六家八十八部六百六十五卷(失姓名一家/李鼎祚以下)¶
(不著録十一家/三百二十九卷)¶
宋三朝志二十七部二百四十卷¶
宋兩朝志十一部七十三卷¶
宋四朝志三十七部二百一十九卷¶
宋中興志一百四十家一百八十四部一千三百六十¶
<pb:KR2m0009_WYG_175-4a>¶
六卷¶
丁寛易¶
　本傳初梁項生從田何受易時寛為項生從者讀易¶
　精敏材過項生遂事何學成何謝寛寛東歸何謂門¶
　人曰易以東矣寛至雒陽復從周王孫受古義號周¶
　氏傳景帝時寛為梁孝王将軍距吳楚號丁将軍作¶
　易説三萬言訓詁舉大義而已今小章句是也寛授¶
　同郡碭田王孫王孫授施讎孟喜梁丘賀由是易有¶
<pb:KR2m0009_WYG_175-4b>¶
　施孟梁丘之學¶
孟喜易¶
　本傳喜從田王孫受易好自稱譽得易家候隂陽災¶
　變書詐言師田生且死時獨傳喜諸儒以此耀之也¶
　(耀榮/也)同門梁丘賀疏通證明之(疏通猶分别證/明明其偽也)曰田¶
　生絶扵施讎手中時喜歸東海安得此事又蜀人趙¶
　賔好小數書後為易飾易文以為箕子明夷隂陽氣¶
　亡箕子箕子者萬物方荄滋也(師古曰易明夷箕子/之明夷利貞此箕子)¶
<pb:KR2m0009_WYG_175-5a>¶
　(者謂殷父師説洪範者也而賔妄為之説/荄滋言其根荄滋茂也荄音該又音皆)賔持論巧¶
　慧易家不能難皆曰非古法也(心不/服)云受孟喜為名¶
　之(名之者承取其/名云實授賔也)後賔死莫能持其説喜因不肯仞¶
　(仭亦/名也)以此不見信¶
京房易傳四卷¶
　本傳房治易事梁人焦延夀名贛贛常曰得我道以¶
　亡身者京生也其説長扵災變分六十四卦更直日¶
　用事以風雨寒温為候(孟康曰分卦直日之法一爻/主一日六十四卦為三百六)¶
<pb:KR2m0009_WYG_175-5b>¶
　(十日餘四卦震離兑坎為方伯監司之官所以用震/離兑坎者是二至二分用事之日又是四時各専主)¶
　(之氣各卦主時其占法/各以其日觀其善惡也)各有占驗房用之尤精¶
　　鼂氏讀書記曰漢藝文志易京氏凡三種八十九¶
　　篇隋經籍志有京氏章句十卷又有占候十種七¶
　　十三卷唐藝文志有京氏章句十卷而占候存者¶
　　五種二十三卷今其章句亡矣乃略見扵僧一行¶
　　及李鼎祚之書今傳者曰京氏積算易傳三卷雜¶
　　占條例法一卷名與古不同所謂積算易傳疑隋¶
<pb:KR2m0009_WYG_175-6a>¶
　　唐志之錯卦是也雜占條例法者疑隋唐志之逆¶
　　刺占災異是也景迂嘗曰是書兆乾坤之二象以¶
　　成八卦卦凡八變六十有四於其徃來升降之際¶
　　以觀消息盈虗於天地之元而酬酢乎萬物之表¶
　　者炳然在目也大抵辨三易運五行正四時謹二¶
　　十四氣悉七十二候而位五星降二十八宿其進¶
　　退以幾而為一卦之主者謂之世竒耦相與據一¶
　　以超二而為主之相者謂之應世之所位而隂陽¶
<pb:KR2m0009_WYG_175-6b>¶
　　之肆者謂之飛隂陽肇乎所配(乾與坤震與巽/坎與離艮與兊)而¶
　　終不脫乎本(以飛某卦之位/乃伏某宫之位)以隐𧷤佐神明者謂¶
　　之伏起乎世而周乎内外参乎本數以紀月者謂¶
　　之建終終始極乎數而不可窮以紀日者謂之積¶
　　含于中而以四為用一卦備四卦者謂之互乾建¶
　　甲子于初坤建甲午于上八卦之上乃生一世之¶
　　初一世之五位乃分而為五世之位其五世之上¶
　　乃為遊魂之世五世之初乃為歸魂之世而歸魂¶
<pb:KR2m0009_WYG_175-7a>¶
　　之初乃生後卦之初其建剛日則節氣柔日則中¶
　　氣其數虗則二十有八盈則三十有六盖其可言¶
　　者如此若夫象遺乎意意遺乎言則錯綜其用唯¶
　　變所適茍非彰徃而察來㣲顯而闡幽者曷足以¶
　　與此易學自商瞿至孟喜授受甚明房受之喜而¶
　　翟牧白生者不肯仞京房曰京非孟氏學也劉向¶
　　亦疑京託之孟氏予不知當時為何說也今以當¶
　　時之書驗之盖有孟氏京房十一篇災異孟氏京¶
<pb:KR2m0009_WYG_175-7b>¶
　　房六十六篇同為一家之學則其源委孰可誣哉¶
　　石林葉氏曰世傳京房易學據漢書傳易自商瞿¶
　　至田王孫皆自有次第故言易者以田王孫為正¶
　　孟喜從王孫學好自稱譽得易家候隂陽災變書¶
　　詐言王孫死時枕喜股膝獨傳己為梁丘賀所排¶
　　矣京房受學焦延壽延夀受學孟喜孟喜且不為¶
　　當時所信况延夀乎史謂延夀獨得隐士之說託¶
　　之孟氏易家大略同唯京氏為異黨而受梁丘賀¶
<pb:KR2m0009_WYG_175-8a>¶
　　學者亦京房顔師古謂别一人亦受學田何今世¶
　　有京房易皆隂陽歴數之書又有京房雜算數十¶
　　篇其言龎雜専主占筮兩人莫知為誰審為受延¶
　　夀學者今考京房傳本以卦氣直日為説與其書¶
　　不類占事知来房力犯𢎞恭石顯自不能保其身¶
　　亦何貴於占乎易扵他經孔子冣所致意盖言五¶
　　十而學易可以無大過而自司馬遷以来學者皆¶
　　言孔子傳商瞿瞿本非門人高弟畧無一言見扵¶
<pb:KR2m0009_WYG_175-8b>¶
　　論語性與天道子貢且不得聞而謂商瞿得之乎¶
　　朱子語錄曰京房卦氣用六日七分季通云康節¶
　　亦用六日七分但不見康節説處¶
　　又曰京房軰説數捉他那影裏才發見䖏便算将¶
　　去且如今日一箇人来相見便就那相見底時節¶
　　算得這箇是好人不是好人用得極精密他只是¶
　　動便算得静便算不得¶
　　陳氏書録解題曰京房易傳三卷積算雜占條例¶
<pb:KR2m0009_WYG_175-9a>¶
　　一卷吳鬰林太守陸績註京氏學廢絶久矣所謂¶
　　章句者既不復傳而占候之存於世者僅若此校¶
　　之前志什百之一二耳今世術士所用世應飛伏¶
　　游魂歸魂納甲之説皆出京氏鼂景迂嘗為京氏¶
　　學也用其傳為易式云或作四卷而條例居其首¶
　　又有參同契律厯志見隂陽家専言占候¶
焦氏易林十六卷¶
　　説見占筮門¶
<pb:KR2m0009_WYG_175-9b>¶
費直易¶
　本傳直長扵卦筮亡章句徒以彖象繫辭十篇文言¶
　解説上下經琅邪王璜平中(音/仲)能傳之¶
鄭康成易註¶
　崇文總目今唯文言説卦序卦雜卦合四篇餘皆&KR0483;¶
　指趣淵確本去聖之未逺¶
王弼易註畧例繫辭註十卷¶
　　鼂氏曰上下經魏尚書郎王弼輔嗣註繫辭説卦¶
<pb:KR2m0009_WYG_175-10a>¶
　　雜卦序卦弼之門人韓康伯註又載弼所作畧例¶
　　通十卷易自商瞿受於孔子六傳至田何而大興¶
　　為施讎孟喜梁丘賀其後焦贛費直始顯而傳受¶
　　皆不明由是分為三家漢末田焦之學㣲絶而費¶
　　氏獨存其學無章句惟以彖象文言等十篇解上¶
　　下經凡以彖象文言等參入卦中者皆祖費氏東¶
　　京荀劉馬鄭皆傳其學王弼最後世或用鄭説則¶
　　弼亦本費氏也歐陽公見此遂謂孔子古經已亡¶
<pb:KR2m0009_WYG_175-10b>¶
　　按劉向以中古文易經校施孟梁丘經或脫去無¶
　　咎悔亡惟費氏經與古文同然則古經何嘗亡哉¶
　　陳氏曰自漢以来言易者多溺於象占之學至弼¶
　　始一切掃去暢以義理於是天下宗之餘家盡廢¶
　　然王弼好老氏魏晋談𤣥自弼軰倡之易有聖人¶
　　之道四焉去三存一扵道闕矣况其所謂辭者又¶
　　雜異端之説乎范寗謂其罪深於桀紂誠有以也¶
連山十卷¶
<pb:KR2m0009_WYG_175-11a>¶
　北史劉炫傳時牛𢎞奏購求天下遺逸之書炫遂偽¶
　造書百餘卷題為連山易魯史記等錄上送官取賞¶
　而去後人有訟之經赦免死坐除名¶
　　夾漈鄭氏曰夏后氏易至唐始出今亡¶
歸蔵三卷¶
　崇文總目晋太尉参軍薛正註隋世有十三篇今但¶
　存初經齊母本著三篇文多闕亂不可詳解¶
　　夾漈鄭氏曰連山亡矣歸蔵唐有司馬膺註十三¶
<pb:KR2m0009_WYG_175-11b>¶
　　卷今亦亡隋有薛正註十三卷今所存者初經齊¶
　　母本著三篇而已言占筮事其辭質其義古後學¶
　　以其不文則疑而棄之往往連山所以亡者復過¶
　　扵此矣獨不知後之人能為此文乎子曰周監於¶
　　二代郁郁乎文哉以周易校商易則周商之文質¶
　　可知也以商易校夏易則商夏之文質又可知也¶
　　三易皆始乎八而成六十四有八卦即有六十四¶
　　卦六十四卦非至周而備也但法之所立數之所¶
<pb:KR2m0009_WYG_175-12a>¶
　　&KR0120;皆不相為用連山用三十六䇿歸蔵四十五䇿¶
　　周易四十九䇿誠以人事代謝星紀推移一代一¶
　　謝漸繁漸文又何必近耳目而信諸逺耳目而疑¶
　　諸¶
　　按連山歸蔵乃夏商之易本在周易之前然歸蔵¶
　　漢志無之連山隋志無之盖二書至晋隋間始出¶
　　而連山出於劉炫之偽作北史明言之度歸藏之¶
　　為書亦此類耳夾漈好竒獨尊信此二書與古三¶
<pb:KR2m0009_WYG_175-12b>¶
　　墳書且咎世人以其晩出而疑之然殊不知毛氏¶
　　詩左氏春秋小戴氏禮與古文尚書周官六典比¶
　　之當時皆晩出者也然其義理其文辭一無可疑¶
　　非二易三墳之比不謂之六經可乎故今叙二易¶
　　不敢&KR0205;指為夏商之書姑隨其所出之時置之漢¶
　　之後唐之前云¶
孔頴逹正義十四卷¶
　　鼂氏曰唐國子祭酒孔頴達與顔師古司馬才章¶
<pb:KR2m0009_WYG_175-13a>¶
　　王恭馬嘉運趙乾叶王談于志寧等同撰蘓德融¶
　　趙𢎞智覆審序稱江南義䟽有十餘家辭尚虗誕¶
　　皆所不取唯王弼之學獨冠古今以弼為本採諸¶
　　説附益之¶
　崇文總目唐太尉長孫無忌與諸儒刋定宋朝端拱¶
　初國子司業孔維等奉詔是正其言主申王學云¶
　　陳氏曰序云十四卷館閣書目亦云今本止十三¶
　　卷按五經正義本唐貞觀中頴逹與顔師古等受¶
<pb:KR2m0009_WYG_175-13b>¶
　　詔撰五經義贊後改為正義博士馬嘉運駁正其失¶
　　永徽二年中書門下于志寧等考正増損書始布¶
　　下其實非一手一足之力世但稱孔疏耳其説専¶
　　釋一家註文為正¶
甘棠正義三十卷¶
　崇文總目梁陜州大都督府左司馬任正一撰孔頴¶
　逹正義申演其説¶
李鼎祚周易集解十卷¶
<pb:KR2m0009_WYG_175-14a>¶
　　鼂氏曰鼎祚唐人集解經皆避唐諱又取序卦各¶
　　冠逐卦之首所集有子夏孟喜京房馬融荀&KR1065;鄭¶
　　康成劉表何晏宋衷虞翻陸績干寳王肅王輔嗣¶
　　姚信王廙張璠向秀王凱同侯果蜀才翟𤣥韓伯¶
　　劉瓛何妥崔憬沈麟士盧氏崔覲孔頴逹三十餘¶
　　家又引九家易乾鑿度義所謂蜀才者人多不知¶
　　按顔之推云范長生也其序云自卜商之後傳註¶
　　百家唯王鄭相&KR0403;頗行扵代鄭則多参天象王乃¶
<pb:KR2m0009_WYG_175-14b>¶
　　全釋人事易之道豈偏𣻉於天人哉而天象難尋¶
　　人事易習折楊黄華學徒多從之今集諸家刋輔¶
　　嗣之野文輔康成之&KR0483;象以貽同好盖宗鄭學者¶
　　也隋書經籍志所録易類六十九部公武今所有¶
　　五部而已關朗不載於目乾鑿度自是緯書焦贛¶
　　易林又屬卜筮子夏書或云張弧偽為然則隋志¶
　　所錄捨王弼書皆未得見也獨鼎祚所集諸家之¶
　　説時可見其大㫖唐録稱鼎祚書十七卷今所有¶
<pb:KR2m0009_WYG_175-15a>¶
　　止十卷而始末皆全無所亡失豈後人併之邪¶
　　陳氏曰隋唐以前易家諸書逸不傳者賴此書猶¶
　　見其一二而所取於荀虞者尤多九家者漢淮南¶
　　王所聘明易者九人荀&KR1065;嘗為之集解陸氏釋文¶
　　所載説卦&KR0483;象本於九家易¶
　中興藝文志李鼎祚易宗鄭康成排王弼¶
易舉正三卷¶
　崇文總目唐蘇州司戶恭軍郭京撰京世授五經得¶
<pb:KR2m0009_WYG_175-15b>¶
　王輔嗣韓康伯手冩易經比世所行或頗差駮故舉¶
　正其訛而著於篇¶
　　鼂氏曰京自稱家蔵王韓手札周易及石經校正¶
　　一百三十五䖏二百七十三字盖以爻象相正有¶
　　闕漏䖏可推而知託云得王韓手札與石經耳¶
　　容齋洪氏隨筆曰易舉正三卷云曾得王輔嗣韓¶
　　康伯手寫註定傳授真本比校今世流行本及國¶
　　學鄉貢舉人等本或将經入註用註作經小象中¶
<pb:KR2m0009_WYG_175-16a>¶
　　間以下句反居其上爻辭註内移後義却䖏於前¶
　　兼有脫遺兩字顛倒謬誤者並依定本舉正其訛¶
　　凡一百三節今略取其明白者二十䖏載於此坤¶
　　初六履霜堅氷至象曰履霜隂始凝也馴至其道¶
　　至堅氷也今本於象文霜字下誤増堅氷二字屯¶
　　六三象曰即鹿無虞何以從禽也今本脫何字師¶
　　六五田有禽利執之無咎今本之字誤作言觀註¶
　　義亦全不作言字釋也比九五象曰失前禽舍逆¶
<pb:KR2m0009_WYG_175-16b>¶
　　取順也今本誤倒其句賁亨不利有攸往今本不¶
　　字誤作小字剛柔交錯天文也文明以止人文也¶
　　註云剛柔交錯而成文焉天之文也今夲脫剛柔¶
　　交錯一句坎卦習坎上脫坎字姤九四包失魚註¶
　　云有其魚故失之也今本作無魚蹇九三往蹇来¶
　　正今本作来反困初六象曰入於幽谷不明也今¶
　　本谷字下多幽字鼎彖聖人亨以享上帝以養聖¶
　　賢今本正文多而大亨三字故註文亦誤増大亨¶
<pb:KR2m0009_WYG_175-17a>¶
　　二字震彖曰不䘮七鬯出可以守宗廟社稷以為¶
　　祭主也今本脫不䘮七鬯一句漸象曰君子以居¶
　　賢徳善風俗今本正文脫風字豐九四象遇其夷¶
　　主吉志行也今文脫志字中孚彖豚魚吉信及也¶
　　今本及字下多豚魚二字小過彖柔得中是以可¶
　　小事也今本脫可字而事字下誤増吉字六五象¶
　　曰密雲不雨已止也註陽已止下故也今本正文¶
　　作已上故註亦誤作陽已上故止也既濟彖曰既¶
<pb:KR2m0009_WYG_175-17b>¶
　　濟亨小小者亨也今本脫一小字繫辭二多譽四¶
　　多懼註云懼近也今本誤以近也字為正文而註¶
　　中又脫懼字雜卦蒙稚而著今本稚誤作雜字予¶
　　頃於福州道蔵中見此書而傳之及在後省見鼂¶
　　公武所進易解多引用之世罕有其書也¶
　　巽岩李氏曰京此書使經傳不相混亂殘闕復為¶
　　真全頗有益於學者然能研諸侯之慮衍侯之字¶
　　成言乎艮當作誠若此等京盖未知豈王韓舊本¶
<pb:KR2m0009_WYG_175-18a>¶
　　固不免訛舛邪京開元後人故所為書不得著錄¶
　　本末亦未詳要可惜云¶
陸希聲易傳¶
　崇文總目唐右拾遺陸希聲撰希聲作易傳十篇易¶
　圖指説釋變微㫖四篇初隴西李阮學其説以為上¶
　下經傳二篇思屬近妙故希聲自為之解餘篇差顯¶
　不復為註盖近世之名家歟今二篇外餘篇逸¶
　　鼂氏曰㣲㫖三卷皆設問荅¶
<pb:KR2m0009_WYG_175-18b>¶
　　陳氏曰按唐志有易傳二卷中興書目作六卷别¶
　　出㣲㫖三卷今所謂觧説者上下經共一册不分¶
　　卷有序言著易傳十篇七篇以上觧易義之淵㣲¶
　　八篇以下廣易道之旁行第為六卷又撰易圖指¶
　　説釋變㣲㫖各一卷通為十卷其上下經盖第一¶
　　第二篇經文一句傳亦一句門人以為難暁故復¶
　　為之觧然則其全書十卷不盡傳矣家舊惟有㣲¶
　　㫖續得觧説一編始知其詳¶
<pb:KR2m0009_WYG_175-19a>¶
衛元嵩元包十卷¶
　崇文總目元嵩唐人撰武功蘇源明傳趙郡李江註¶
　包以坤為首因八純之宫以生變極於六十四自繫¶
　其辭言外卦體不列爻位以謂易首乾尚文包首坤¶
　尚質夏連山商歸蔵周易唐包其實一也雖欲馳騁¶
　而放言趨理近止易家之區鄙云¶
　　陳氏曰其書以八卦為八篇首而一世至歸魂各¶
　　附其下先坤次乾兑艮離坎巽震坤曰太隂乾曰¶
<pb:KR2m0009_WYG_175-19b>¶
　　太陽餘六子有孟仲少之目每卦之下各為數語¶
　　意僻怪文險澀不可深暁也¶
　　張氏曰衛元嵩作元包義取於歸蔵元包粗贊卦¶
　　名之大指未極人事之精義辭略數隐世多不傳¶
　　乃作元包數義二卷以明衛元嵩之易(詳見七/易序)¶
子夏易十卷¶
　崇文總目此書篇第略依王式決非卜子夏之文又¶
　其言近而不篤然學者尚異頗傳習之¶
<pb:KR2m0009_WYG_175-20a>¶
　　鼂氏曰舊題卜子夏傳唐藝文志子夏書已亡今¶
　　此書約王弼註為之者止雜卦景迂云張弧偽作¶
　　陳氏曰按隋唐志有卜子夏傳二卷殘闕陸徳明李¶
　　鼎祚亦時稱引考漢志初無此書有孫坦者為周¶
　　易析藴此漢杜子夏也未知何據使其果然何為¶
　　不見於漢志其為依託明矣隋唐時止二卷已殘¶
　　缺今安得有十卷且其經文彖象爻辭相錯正用¶
　　王弼本決非漢世書以陸徳明所引求之今傳則¶
<pb:KR2m0009_WYG_175-20b>¶
　　皆無之豈惟非漢世書亦非隋唐所傳書矣其文¶
　　辭淺俚非古人語姑存之以備一家按鼂以道傳¶
　　易堂記曰古今咸謂子夏受於孔子而為之傳然¶
　　太史公劉向父子班固皆不論著唐劉子𤣥知其¶
　　偽矣書不傳於今今號為子夏傳者崇文總目知¶
　　其為偽而不知其所作之人予知其為唐張弧之¶
　　易也鼂之言云爾張弧有王道小疏五卷見館閣¶
　　書目云唐大理評事亦不詳何時人¶
<pb:KR2m0009_WYG_175-21a>¶
　　容齋洪氏隨筆曰孔子弟子惟子夏於諸&KR0052;獨有¶
　　書雖傳記雜言未可盡信然要為與他人不同矣¶
　　於易則有傳於詩則有序而毛詩之學一云子夏¶
　　授高行子四傳而至小毛公一云子夏傳曽申五¶
　　傳而至大毛公於禮則有儀禮䘮服一篇馬融王¶
　　肅諸儒多為之訓説於春秋所云不能贊一辭盖¶
　　亦嘗從事於斯矣公羊高實受之於子夏榖梁赤¶
　　者風俗通亦云子夏門人於論語則鄭康成以為¶
<pb:KR2m0009_WYG_175-21b>¶
　　仲弓子夏等所撰定也後漢徐防上疏曰詩書禮¶
　　樂定自孔子發明章句始於子夏斯其證云¶
周易新論傳疏¶
　崇文總目唐隂洪道撰洪道世其父顯之學雜采子¶
　夏孟喜等十八家之説恭訂其長合七十二篇於易¶
　有助云¶
周易物象釋疑一卷¶
　崇文總目唐東鄉助撰取卦互體開釋言象盖未始¶
<pb:KR2m0009_WYG_175-22a>¶
　見康成之學而著此書焉¶
　　陳氏曰東鄉一作東陽館閣書目又云守江陵尹¶
　　東陽東鄉皆複姓也其序言隨事義而取象若以¶
　　龍叙乾以馬明坤凡註疏未釋者標出為此書¶
周易口訣義六卷¶
　崇文總目河南史證撰不詳何代人其書直鈔孔氏¶
　説以便講習故曰口訣¶
　　鼂氏曰唐史證撰鈔註疏以便講習田氏乃以為¶
<pb:KR2m0009_WYG_175-22b>¶
　　魏鄭公撰誤也¶
　　陳氏曰三朝史志有其書非唐則五代人也避諱¶
　　作證字¶
周易正義補闕畧例疏一卷¶
　崇文總目不著撰人名氏其説自謂裨頴逹之闕¶
　　陳氏曰唐四門助教邢璹撰按蜀本畧例有璹所¶
　　註止有篇首釋畧例二字文與此同餘皆不然此¶
　　本亦淺近無義理姑存之¶
<pb:KR2m0009_WYG_175-23a>¶
關子明易傳一卷¶
　　鼂氏曰魏關朗撰元魏太和末王虬言於孝文孝¶
　　文召見之著成筮論數十篇唐趙㽔云恨書亡半¶
　　隨文詮觧才十一篇而已李邯鄲始著之目云王¶
　　通贊易盖宗此也¶
　　朱子語錄關子明易偽書也¶
　　陳氏曰唐趙㽔註然隋唐志皆不録或云阮逸偽¶
　　作¶
<pb:KR2m0009_WYG_175-23b>¶
周易啟源十卷¶
　　鼂氏曰蔡廣成撰李邯郸云唐人田偉置於王昭¶
　　素之下今從李説卷首徳恒徳言徳膚徳翰四篇¶
　　皆設為問對凡三十六篇¶
周易開元關一卷¶
　　鼂氏曰唐蘇鶚撰自序云五代祖晋官至吏部侍¶
　　郎學兼天人嘗製八卦論為世所傳&KR0476;亂遺墜而¶
　　漏簡尚有存者鶚乃畧演其㫖於此¶
<pb:KR2m0009_WYG_175-24a>¶
周易流演五卷¶
　　鼂氏曰唐成元英撰錯綜六十四卦演九宫以直¶
　　年月日推國家之吉凶元英道士也故道蔵録之¶
　　或云釋仁英撰未知孰是¶
周易窮㣲一卷¶
　　陳氏曰稱王輔嗣凡為論五篇館閣書目有王弼¶
　　易辯一卷其論彖論象亦類畧例意即此書也又¶
　　言弼註此書已亡至晋得之王羲之承詔録蔵於¶
<pb:KR2m0009_WYG_175-24b>¶
　　秘府世莫得見未知何所據而云¶
周易釋文一卷¶
　　陳氏曰唐國子博士陸徳明撰本名元朗以字行¶
　　多援漢魏以前諸家説盖唐初諸書皆在也卦首¶
　　註某宫某世用京房説¶
石經周易周易指畧例共十一卷¶
　　鼂氏曰偽蜀廣政辛亥孫逢吉書廣政孟昶年號¶
　　也説卦乾健也以下有韓康伯註畧例有邢璹註¶
<pb:KR2m0009_WYG_175-25a>¶
　　此與國子監本不同者也以蜀中印本校邢璹註¶
　　畧例不同者又百餘字詳其意義似石經誤而無¶
　　他本訂正姑兩存焉¶
　　夾漈鄭氏曰按石經之學始於蔡邕始也秦火之¶
　　後經籍初出諸家所蔵傳寫或異箋傳之儒皆馮¶
　　所見更不論文字之訛謬邕校書東觀奏求正定¶
　　六經文字靈帝許之乃自為書而𠜇石於太學門¶
　　外後儒晩學咸所取正奈當漢之末祚所傳未廣¶
<pb:KR2m0009_WYG_175-25b>¶
　　而兵火無存後之人所得者亦希矣今之所謂石¶
　　經者但刻諸石耳多非蔡氏之經¶
易軌一卷¶
　　鼂氏曰偽蜀蒲乾貫撰専言流演其序云可以知¶
　　否泰之原察延促之數盖數學也¶
王昭素易論三十三卷¶
　　鼂氏曰昭素居酸棗太祖時嘗召令講易其書以¶
　　註疏異同互相詰難蔽以己意昭素隐居求志行¶
<pb:KR2m0009_WYG_175-26a>¶
　　義甚髙史臣以王烈管寧比之¶
易證墜簡一卷¶
　　鼂氏曰皇朝天禧中毗陵從事范諤昌撰其書酷¶
　　類郭京舉正如震卦彖辭内云脫不䘮七鬯四字¶
　　程正叔取之漸卦上六疑陸字誤胡翼之取之自¶
　　謂其學出於湓浦李處約廬山許堅意者豈果有¶
　　師承故程胡取之¶
　　陳氏曰其上卷如郭京舉正下卷辨繫辭非孔子¶
<pb:KR2m0009_WYG_175-26b>¶
　　命名止可謂之贊繫今爻辭乃可謂之繫辭又重¶
　　定其次序又有註補一篇辨周孔述作與諸儒異¶
　　為乾坤二傳末有四時晷刻圖一篇館閣書目止¶
　　一卷又有源流圖一卷言納甲納音者即此下卷¶
　　補註序中語也世或言劉牧之學出於諤昌而諤¶
　　昌之學亦出种放未知信否鼂以道卲子朱子發¶
　　皆云爾¶
陸秉周易意學十卷¶
<pb:KR2m0009_WYG_175-27a>¶
　　鼂氏曰秉字端夫舊名東寳元間以此書奏御勑¶
　　書嘉奨秉甞通判蜀州首篇論易之名頗采恭同¶
　　契之説¶
　　陳氏曰其説多異先儒穿鑿無據¶
胡安定易傳十卷¶
　　鼂氏曰此觧甚詳盖門人倪天隐所纂非其自著¶
　　故序首稱先生曰　又曰新安王炎晦叔嘗問南¶
　　軒曰伊川令學者先㸔王輔嗣胡翼之王介甫三¶
<pb:KR2m0009_WYG_175-27b>¶
　　家易何也南軒曰三家不論互體故云爾然雜物¶
　　撰徳具於中爻互體未可廢也南軒之説雖如此¶
　　要之程氏専治文義不論象數三家者文義皆坦¶
　　明象數殆於掃除畧盡非特互體也¶
周易言象外集(古易/)¶
　崇文總目皇朝王洙原叔撰洙以通經侍&KR0688;天章閣¶
　乃集前世諸儒易説折衷其理依卦變為類其論以¶
　王弼傳為内故自名曰外傳¶
<pb:KR2m0009_WYG_175-28a>¶
　　陳氏曰其序言學易於䖏士趙期論次舊義附以¶
　　新説凡十二篇十卷¶
　　又曰古易十二卷亦出王原叔家上下經惟載爻¶
　　辭外卦辭一彖辭二大象三小象四文言五上繫¶
　　六下繫七説卦八序卦九雜卦十葉石林以為此¶
　　即藝文志所謂古易十二篇者按隋唐志皆無古¶
　　易之目當亦後人依倣録之耳¶
邵古周易觧五卷¶
<pb:KR2m0009_WYG_175-28b>¶
　　鼂氏曰古字天叟雍之父也世本范陽而卒於洛¶
　　其學先正音文云¶
皇甫泌易觧十四卷¶
　　鼂氏曰泌官至尚書右丞有述聞一卷隐訣一卷¶
　　補觧一卷精㣲三卷又有紀師説辨道通為八卷¶
　　陳氏曰其學得之常山抱犢山人而莆陽游中傳¶
　　之劉&KR0212;錢藻皆為之序山人不知名盖隐者也泌¶
　　嘗守海陵治平以前人¶
<pb:KR2m0009_WYG_175-29a>¶
石徂徠易觧五卷¶
　　鼂氏曰景迂云易古文十二篇先儒謂費直専以¶
　　彖象文言恭觧易爻以彖象文言雜入卦中者自¶
　　費氏始孔頴逹云王輔嗣又分爻之象辭各附當¶
　　爻則費氏初變古制時猶若今乾卦彖象繫卦之¶
　　末歟古經始變於費氏卒大亂於王弼惜哉今學¶
　　者曽不之知也石守道亦曰孔子作彖象於六爻¶
　　之前小象繫逐爻之下惟乾悉屬之於後者譲也¶
<pb:KR2m0009_WYG_175-29b>¶
　　嗚呼他人尚何責哉家本不見此文豈介後覺其¶
　　誤改之歟¶
　　陳氏曰所觧止六十四觧亦無大發眀鼂景迂言¶
　　守道曰云云(見前/叚)今觀此觧義言王弼註易欲人¶
　　易見使相附近他卦皆然惟乾不同者欲存舊本¶
　　而已更無他説不知景迂何以云爾也按宋咸補¶
　　註首章頗有此意鼂殆誤記耳¶
劉長民易觧十五卷¶
<pb:KR2m0009_WYG_175-30a>¶
　　鼂氏曰皇朝劉牧長民撰仁宗時言數者皆宗之¶
　　慶歴初吳秘獻其書於朝優詔奨之田况為序又¶
　　有鈎隐圖三卷皆易之數也凡五十五圖并遺事¶
　　九有歐陽永叔序而其文殊不類¶
　　陳氏曰黄黎獻為之序又為略例圖亦黎獻所序¶
　　又有三衢劉敏士刻於浙右庾司者歐公序文淺¶
　　俚決非公作其書三卷與前本大同小異牧易學¶
　　盛行於慶厯時¶
<pb:KR2m0009_WYG_175-30b>¶
刪定易論一卷¶
　　陳氏曰直講盱江李覯泰伯撰凡六篇盖刪劉牧¶
　　易圖而存之者三焉館閣書目作六卷十九篇覯¶
　　先註易論十九篇皆見集中與此自為二書當是¶
　　合為十九也¶
宋咸易訓　易補註　王劉易辨¶
　　鼂氏曰咸自序云予既以補註易奏御而男億請¶
　　餘義凡百餘篇端因以易訓名之盖言不敢以傳¶
<pb:KR2m0009_WYG_175-31a>¶
　　世特教其子而已凡三卷頗論陸希聲劉牧鮮于¶
　　侁得失云¶
　　陳氏曰咸嘗撰易明凡一百九十三條以正亡誤¶
　　及得郭京舉正於歐陽公遂參驗為補註十卷皇¶
　　祐五年表上之别有易訓未見易辨凡二十篇為¶
　　一卷劉牧之學大抵求異先儒穿鑿破碎故李宋¶
　　或刪之㦯辨之¶
周易聖㫁七卷¶
<pb:KR2m0009_WYG_175-31b>¶
　　鼂氏曰皇朝鮮于侁子駿撰本之王弼劉牧而時¶
　　辨其非且云衆言淆亂折諸聖故名其篇曰聖㫁¶
　　陳氏曰其書乾坤二卦不觧爻象欲學者觀彖象¶
　　文言而自得云¶
易意藴凡例總論一卷¶
　　鼂氏曰皇朝徐庸撰庸以春秋凡例易亦有之故¶
　　著書九篇號意藴凡例總論其學祖劉牧陸秉云¶
　　陳氏曰庸皇祐時人凡為論九篇館閣書又有卦¶
<pb:KR2m0009_WYG_175-32a>¶
　　變觧未見¶
　¶
　¶
　¶
　¶
　¶
　¶
　¶
<pb:KR2m0009_WYG_175-32b>¶
　¶
　¶
　¶
　¶
　¶
　¶
　¶
　文獻通考卷一百七十五¶
