# -*- mode: mandoku-view; -*-
#+TITLE: 文獻通考
#+DATE: 2015-08-24 22:49:40.752208
#+PROPERTY: ID KR2m0009
#+PROPERTY: BASEEDITION WYG    
#+PROPERTY: JUAN 卷三百十五
<pb:KR2m0009_WYG_315-1a>¶
欽定四庫全書¶
　文獻通考卷三百十五¶
　　鄱　陽　馬　端　臨　貴　與　著¶
　輿地考一¶
　　總叙¶
黄帝方制天下立為萬國易稱首出庶物萬國咸寧少¶
皥氏之衰其後制度無聞¶
顓帝之所建帝嚳受之創制九州統領萬國(雍荆豫梁/冀青徐兖)¶
<pb:KR2m0009_WYG_315-1b>¶
(揚/)北至於幽陵(幽/州)南至於交趾(交/州)西至於流沙(在張掖/居延縣)¶
東至於蟠木(東海中/山也)日月所照莫不砥屬(砥平也四逺/皆平而來服)¶
(屬/)¶
唐堯遭洪水而天下分絶使禹平水土還為九州如舊¶
制五百里甸服五百里侯服五百里綏服五百里荒服¶
(詳及註並/見封建考)東漸於海西被於流沙朔南暨聲教訖於四¶
海¶
　　蔡氏五服説見封建考¶
<pb:KR2m0009_WYG_315-2a>¶
虞舜攝帝位分為十二州(雍荆豫梁冀幽/并青營徐兖揚)故虞書云肇¶
十有二州是也¶
夏氏革命又為九州塗山之會亦云萬國四百年間逓¶
相兼并¶
商湯受命其能存者三千餘國亦為九州分統天下載¶
祀六百¶
周初尚有千八百國而分天下為九畿方千里曰王畿¶
其外曰侯畿(亦曰/服)又外曰甸畿又外曰男畿又外曰采¶
<pb:KR2m0009_WYG_315-2b>¶
畿又外曰衞畿又外曰蠻畿又外曰夷畿要服也又外¶
曰鎮畿又外曰藩畿荒服也(詳及註並/見封建考)至成王時亦曰¶
九州屬職方氏(揚荆豫青兖/雍幽冀并)其後諸侯相并有千二百¶
國及平王東遷迄獲麟之末二百四十二年間諸侯征¶
伐更相吞滅不可勝數而見於春秋經傳者百有七十¶
國焉(百三十九國知土地所在/三十一國不知其處也)蠻夷戎狄不在其數逮¶
乎下分地里上配天象所定躔次總標十二及周之末¶
唯有七國(秦昭王時西周盡獻其地邑三十六口三萬/受獻而歸其人至莊襄王滅東西周國七城)¶
<pb:KR2m0009_WYG_315-3a>¶
(而/已)¶
　　唐氏周九服唐五服異同説見封建考¶
秦制天下為四十郡其地則西臨洮而北沙漠東縈南¶
帶皆臨大海¶
漢興以秦地太大加置郡國其後開越攘胡土宇彌廣¶
改雍曰凉梁曰益又置徐州復禹之舊號南置交趾(初為/交趾)¶
(後為/交州)北有朔方(初為朔方/後為并州)凡為十三州部刺史(司𨽻并荆/豫揚冀幽)¶
(兖徐益/青交凉)而不常理至哀平之際凡新置郡國六十三與¶
<pb:KR2m0009_WYG_315-3b>¶
秦四十合百三縣邑千三百十四道三十二侯國二百¶
四十一地東西九千三百二里南北萬三千三百六十¶
八里此漢之極盛也¶
後漢光武以官多役煩乃併省郡國十縣道侯四百餘¶
所其後亦為十三州部司𨽻治河南(今河/南府)豫治譙(今酇/縣)¶
兗治昌邑(今魯郡/金鄉縣)徐治郯(郯音談今臨/淮郡下邳縣)青治臨淄(今北/海郡)¶
縣涼治隴(今天水郡/隴城縣)并治晉陽(今太/原府)冀治鄗(許各反今/趙郡高邑)¶
(縣/)幽治薊(今范/陽郡)揚治歴陽(今郡/縣)益治雒(今永/昌郡)荆治漢夀¶
<pb:KR2m0009_WYG_315-4a>¶
(今武陵郡/武陵縣)交治廣信(今蒼梧郡/蒼梧縣)漸復加置郡國至於靈¶
獻凡百有五焉縣道侯國千一百八十(桓帝永興初有/鄉三千六百八)¶
(十二亭萬二/千四百二十)東樂浪郡西燉煌郡南日南郡北鴈門郡¶
西南永昌郡四履之盛亦如前漢¶
魏氏據中原有州十三司𨽻荆豫兖青徐涼秦冀幽并¶
揚雍(分涼州置秦州治上邽今天水郡揚治夀春今郡/徐治彭城今郡荆治襄陽今郡涼治武威今郡餘)¶
(並依/前式)有郡國六十八東自廣陵(文帝黄初六年親征幸/廣陵故城及旋師留張)¶
(遼屯江都齊王嘉/平後屬吳即今郡)夀春(毌邱儉諸葛/誕皆鎮之)合肥(明帝青龍元/年滿寵於合)¶
<pb:KR2m0009_WYG_315-4b>¶
(肥西北三十里築新城吳軍頻攻不拔即今廬江郡故/魏明帝云先帝東置合肥南守襄陽西固祁山賊來輙)¶
(破於三城之下者/地有所必争是也)沔口(建安十五年文聘為江夏太守/鎮焉其後吳軍頻攻不拔青龍)¶
(後屬吳即/今漢陽郡)西陽(黄初中令滿寵將/守之今齊安郡)襄陽(建安二十四年/徐晃守之蜀將)¶
(闗羽攻/不下)重兵以備吳(江淮之間除鎮兵處更無人居青/龍之中孫權遣數千家佃於江北)¶
(為滿寵/破也)西自隴西(今郡/是)南安(今隴西郡隴西縣齊王嘉/平五年蜀將姜維來伐攻)¶
(隴西南安/皆不尅)祁山(明帝太和二年蜀將諸葛亮攻祁山/城不拔今同谷郡長道縣東十里)漢¶
陽(明帝青龍三年蜀將諸葛亮來/伐遣兵備於此即今天水郡)陳倉(建安二十四年/因蜀將破夏侯)¶
(妙才於漢中遂令張郃守陳倉太和二年諸葛亮以數/萬人攻陳倉將軍郝昭以千人守二十餘日不拔在今)¶
<pb:KR2m0009_WYG_315-5a>¶
(縣東二十里故城是攻郿不尅在今縣/東北十五里故郿城是並今扶風郡)重兵以備蜀¶
蜀主全制巴蜀置益(治成都/今郡)梁(治漢中/今郡)二州有郡二十¶
二以漢中(建安末破魏將夏侯妙才後遂有漢川以魏/延鎮守後蔣琬姜維相繼鎮於此即今郡地)¶
興勢(後主延熙七年將軍王平守之魏大將/軍曹爽攻不尅今洋川郡興道縣也)白帝(先主/章武)¶
(元年屯之遂為重鎮後主建興十五/年吳將全琮來攻不尅即今雲安郡)並為重鎮¶
吳主北據江南盡海置交(治龍編今/安南府)廣(孫權置治番/禺今南海郡)荆¶
(治南郡今/江陵郡)郢(治江夏/即今郡)揚(治建業今丹/陽郡江寧縣)五州有郡四十有¶
三以建平(自孫權黄武初破蜀先主後得之孫皓天紀/四年晉軍沿流來伐守將吳彥請増兵皓不)¶
<pb:KR2m0009_WYG_315-5b>¶
(從今巴/東郡)西陵(建安二十四年蜀將關羽北討魏將于禁/等於襄陽陸遜為宜都守鎮此黄武初蜀)¶
(先主來遜大破之後歩闡陸/抗並鎮焉即今夷陵郡是也)樂鄉(吳孫皓建衡三年陸/抗所築樂鄉城後朱)¶
(然修之戌焉晉王濬攻樂鄉獲水軍督陸景平/西將軍施洪以城降在今江陵郡松滋縣東)南郡(自/建)¶
(安末尅闗羽後蜀將糜芳來降遂得之孫皓鳯皇元年/將張咸任延並守之晉軍平吳當陽侯杜元凱趨於此)¶
(即今江/陵郡)巴邱(建安十九年魯肅孫皓寳鼎元/年萬或並鎮守即今巴陵郡)夏口(建安/十三)¶
(年孫權征黄祖尅之後遂置兵鎮孫皓天紀元年孫/慎守之及晉平吳將軍胡奮趨於此即今江夏郡)武¶
昌(孫權甘露元年城武昌陸遜諸葛恪鎮守及/晉平吳將軍王戎趨於此即今江夏郡是)皖城(建/安)¶
(十九年孫權尅之赤烏四年諸/葛恪屯此今同安郡皖音患)牛渚圻(孫皓天紀末何/植鎮守晉平吳)¶
<pb:KR2m0009_WYG_315-6a>¶
(大將王渾趨於此即今/宣城郡當塗縣采石也)濡須塢(建安十七年築後曺公/頻來攻不尅在今歴陽)¶
(縣西南百/八十里)並為重鎮其後得沔口(孫權嘉禾後陸/遜諸葛瑾屯守)邾城¶
(赤烏四年陸遜常以三萬兵戍之今齊/安郡東西界臨江與江夏郡武昌相對)廣陵(孫亮建興/三年衞尉)¶
(馮朝城/廣陵)自三國鼎立更相侵伐互有勝負疆境之守彼¶
此不常纔得遽失則不暇存也今略紀其久經屯鎮及¶
要害之地焉(其守將亦畧紀其知名者/餘不可徧舉他亦類此)¶
晉武帝太康元年平吳分為十九州部置司州治洛陽¶
(今河/南府)兖治廩邱(今濮陽郡/雷澤縣是)豫治項(今淮陽郡/項城是)冀治房子¶
<pb:KR2m0009_WYG_315-6b>¶
(今趙/郡是)并治晉陽青治臨淄徐治彭城荆初治襄陽後治¶
江陵(今/郡)揚初治夀春後治建業涼治武威分三輔為雍¶
治京兆(今/府)分隴山之西為秦治上邽(今天水/郡縣)益治成都¶
分巴漢之地為梁治南鄭(今漢中/郡縣)分雲南為寧治雲南¶
(今/郡)幽治涿(今范陽郡/范陽縣)分遼東為平治昌黎(今安/東府)交治龍¶
編(今安/南府)分合浦之北為廣治番禺又増置郡國二十有¶
二凡州百五十有六縣千一百有九以為冠帶之國盡¶
秦漢之土及永嘉南渡境宇殊狹九州之地有其二焉¶
<pb:KR2m0009_WYG_315-7a>¶
初元帝命祖逖鎮雍邱(建武初逖北伐便屯/雍邱今陳留郡縣)逖死北境¶
漸蹙(大興四/年逖死)於是荆豫(自淮北今汝南汝/隂南陽等郡以北)青兖四州(今/東)¶
(萊東牟髙密北海/淄川濟南等郡地)及徐州之半(今彭城瑯/琊等郡)䧟劉曜石勒¶
以合肥(戴若思/鎮守之)淮隂(劉隗鎮守即/今山陽郡縣)夀陽(祖約鎮守後又/陷於石勒季龍)¶
(死後復之即/今夀春郡也)泗口(劉遐鎮守即今/臨淮縣宿遷縣)角城(安帝義熙中置/亦在宿遷縣界)¶
為重鎮成帝時酇守將退屯襄陽(咸和初魏諺屯酇為/劉曜將黄秀所逼而)¶
(退守襄陽後亦陷石勒尋復之庾翼朱序皆鎮/於此又為苻堅將苻丕所陷尋復之即今郡)穆帝時¶
平蜀漢(永和三年桓溫/西討擒李勢)復梁益之地(梁州則漢川/益則蜀川是)又遣¶
<pb:KR2m0009_WYG_315-7b>¶
軍西入關至㶚上(十年桓溫討苻健於今京/兆府萬年縣白鹿原戰敗)再北伐一¶
至洛陽(永和十二年溫討慕容儁破/其將姚襄於伊水時襄已降)一至枋頭(廢帝太/和三年)¶
(溫又討慕容暐敗還今/汲郡衞縣界枋音方)所得郡縣軍旋又失洎苻堅東¶
平慕容暐(太和/五年)西南陷蜀漢西北尅姑臧(孝武太和五/年張天錫今)¶
(武威/郡是)則漢水長淮以北悉為堅有及堅敗(太和/八年)再復梁¶
(九年將郭/寳平梁州)益(蜀郡太守任權斬苻堅/益州刺史李平益州平)青徐兖豫司之地¶
其後青兖陷於慕容德(安帝隆安三年德據之殺幽州/刺史辟閭渾時鎮廣固即今北)¶
(海/郡)豫司陷於姚興(隆安/三年)以彭城為北境藩扞(朱序/鎮守)後益¶
<pb:KR2m0009_WYG_315-8a>¶
梁陷於譙縱(義熙/初陷)每因劉石苻姚衰亂之際則進兵屯¶
戍在於漢中襄陽彭城然大抵上明(今江陵郡/松滋縣)江陵夏¶
口武昌合肥夀陽淮隂常為晉氏鎮守(其刺史所治皆/置州兵雖有不)¶
(經攻圍互是重/鎮他皆類此)義熙以後又復青兖司豫梁益之地而¶
政移於宋矣¶
宋武北平廣固(晉安帝義熙六年平慕容超/得青州之地廣固即今北海)西定梁益¶
(九年朱齡/石平譙縱)又尅長安(十三年親/征平姚泓)盡得河南之地長安尋¶
為赫連勃勃所陷至廢帝滎陽王景平中武牢以西復¶
<pb:KR2m0009_WYG_315-8b>¶
陷後魏今大較以孝武大明為正凡二十有二州揚治¶
建業南徐治京口(今丹陽郡/丹徒縣)徐治彭城南兖治廣陵兖¶
治瑕(今魯/郡縣)南豫治歴陽豫治汝南(今汝南郡/汝南縣)江治潯陽¶
(今郡/縣)青治臨淄(初治歴城今濟南郡縣後治廣/固後又移治臨淄即今縣是)冀治歴¶
城司治義陽(今/郡)荆治南郡郢治江夏(今/郡)湘治臨湘(今長/沙郡)¶
雍治襄陽(今/郡)梁治南鄭秦亦治南鄭益治成都(今蜀/郡)寧¶
治建寧(今雲/南郡)廣治南海交治龍編越治臨鄣(今合浦郡/自東晉成)¶
(帝中原流民多南渡遂於江漢淮之間僑立州郡以撫/其民中間併省廢置離合非一不能詳誌焉紀其所治)¶
<pb:KR2m0009_WYG_315-9a>¶
(經久者他/皆類此)郡凡二百三十有八縣千一百七十有九初¶
文帝元嘉中遣將北伐水軍入河尅魏碻磝滑臺武牢¶
洛陽四城(碻磝即今濟陽郡城滑臺今靈昌郡城武牢/今氾水縣洛陽今故洛陽城碻音口交反磝)¶
(音/敖)其後又失又分軍北伐西軍尅𢎞農開方二城(並今/𢎞農)¶
(郡/)以東攻滑臺不尅而平碻磝守之尋皆敗退(元嘉二/十七年)¶
(王元謨於滑臺敗歸時栁元景拔/𢎞農開方及元謨敗亦棄而歸)於是後魏主太武總¶
師經彭城臨江屯於𤓰歩(今廣陵郡/六合縣東)退攻盱眙不拔而¶
旋(臧質守之魏師攻圍三/旬不下今淮陽郡縣)明帝時後魏又南侵淮北青¶
<pb:KR2m0009_WYG_315-9b>¶
冀徐兖四州及豫州西境悉陷没(太始二年徐州刺史/薛安都引魏軍自是)¶
(沈文秀東陽城崔道固歴城並為魏將慕容白曜所陷/安都以彭城常珍竒以懸瓠並降魏懸瓠今汝南郡城)¶
則長淮為北境僑徐兖於淮南(淮隂立兖州/鍾離立徐州)立青冀二¶
州寄治贛榆(今東海郡東海/縣贛古淡反)其後十年餘而宋亡然初¶
强盛也南鄭襄陽懸瓠(元嘉二十六年後魏主太武率十/兵攻圍汝南太守陳憲等距四)¶
(餘日魏人積屍與/城齊不拔而退)彭城歴城東陽(南廢帝景平初筑䕫/鎮守後魏攻圍數旬)¶
(不尅即今北/海郡治東城)皆為宋藩扞¶
齊氏淮北之地所以全少青州治朐山(今東海郡/朐音衢)冀治¶
<pb:KR2m0009_WYG_315-10a>¶
渦口(今臨淮郡/漣水縣)豫治夀春(豫州自東晉以後或治淮南/或治淮北不常其所今舉其)¶
(要害/之地)北兖治淮隂北徐治鍾離又置巴東治巴(今雲/安郡)其¶
餘州郡悉因宋代州二十有三郡三百九十有五縣千¶
四百七十有四其後頻為後魏所侵至東昏永元初沔¶
北諸郡相繼敗没(今南陽/郡地)又遣軍北伐敗於馬圈退屯¶
盆城(魏馬圈城去襄陽三百里時陳顯逹攻圍四/十餘日不拔魏援師至敗還在今襄陽郡界)又失¶
夀春(永元二年豫州刺史/裴叔業以城反入魏)後三年齊亡(齊氏七主凡二/十四年内難繁)¶
(興不遑外畧及東昏/暴虐北境彌蹙也)始全盛也南鄭(明帝建武二年後/魏大將元英來伐)¶
<pb:KR2m0009_WYG_315-10b>¶
(梁州刺史蕭懿守拒/攻圍百餘日不下)樊城(今襄陽郡安養縣建武中後/魏主孝文率兵十萬數旬攻)¶
(圍將曹武/拒不下)襄陽義陽夀春(髙帝又建鎮謂垣崇祖曰兵/衝要地切備魏師俄而魏將)¶
(王肅以師二十/萬至敗而歸)淮陽角城(明帝初後魏南侵/以李安民戌之)漣口朐山¶
為重鎮¶
梁氏州郡多沿舊制天監中州二十有三郡三百五十¶
縣千二十有五其後更有析置大同中州百有七郡縣¶
亦稱於此自侯景逆亂建康傾陷墳籍散逸不可得而¶
詳焉初武帝受禪數年即失漢川及淮西之地(天監三/年梁州)¶
<pb:KR2m0009_WYG_315-11a>¶
(刺史夏侯道遷以本部叛降後魏自劒閣以北並/陷沒又魏將元英破將軍馬仙琕於義陽失地)其後¶
諸將頻年與魏軍交戰於淮南淮北互有勝負(自天監/四年以)¶
(後將張惠紹尅魏宿遷城韋叡尅合肥裴/邃尅翟邱城朐山城皆敗唯合肥獨存)雖得懸瓠彭¶
城俄而又失(天監六年魏軍主白皁生豫州刺史胡遜/以懸瓠普通六年徐州刺史元法興以彭)¶
(城並内屬無/何悉復於魏)又尅夀春(普通七年將夏侯亶元植等尅/之獲魏揚州刺史李憲自齊東)¶
(昏永元二年陷後魏至是/凡二十七年南朝始復)大通初大舉北伐城鎮相次¶
尅平直至洛陽蹔為梁有(大通元年魏將爾朱榮害胡/太后及少主魏朝大亂遣將)¶
(陳慶之率軍送元顥為魏主入河陽六旬五日爾朱榮/來攻慶之渡河守北中府城數日顥敗慶之亦奔退所)¶
<pb:KR2m0009_WYG_315-11b>¶
(得之地尋亦失之中府/地即今河陽北城是)其後又復漢中(大同中將蘭欽/尅之自天監二)¶
(年失漢川凡經/四十三年却復)至東魏將侯景以河南地降逆亂相尋¶
有名無實及景平後江北之地悉陷髙齊漢川蜀川沒¶
於西魏(太清初侯景以十三州來降旋為東魏將慕容/紹宗所敗二年景舉兵反圍建康陷之及景平)¶
(後元帝承聖初齊將辛術南伐盡復淮南江北之地得/傳國璽反於齊三年西魏將逹奚武陷漢川尉遲逈陷)¶
(蜀川其漢川/經九年復失)大抵雍州(今襄/州)下溠(音/槎)戍(漢東郡棗/陽縣東南)夏口¶
白茍堆(大同中東魏静帝遣將堯䧺為南境守將䧺曰/白茍堆梁之北面重鎮請備之在今汝南郡真)¶
(陽/縣)硤石城(今汝隂郡/下蔡縣)合州(即合/肥)鍾離(將康絢/鎮守之)淮隂朐山¶
<pb:KR2m0009_WYG_315-12a>¶
為重鎮(天監三年角城戌主柴慶宗以角城十/一年東莞太守劉晰以朐山並降入魏)¶
陳氏比於梁代土宇彌蹙西不得蜀漢北失淮肥以長¶
江為境(文帝天嘉初湘川之地為周軍所陷二年侯瑱/尅平之湘川今澧陽武陵長沙衡陽等郡之地)¶
(也/)有州四十有二(地轉狹而州益多暨後周郡/又數倍多於前代故不可詳)郡百有¶
九縣四百三十有八宣帝太建中頻年北伐諸將累㨗¶
盡復淮南之地(將吳明徹於夀春/城斬高齊將王琳)更經畧淮北大破齊¶
軍於吕梁及旋師屬髙齊亡國又總軍北伐至吕梁周¶
軍來拒又大破之(自太建五年北伐七年破齊軍九年/又破周將梁士彦悉得梁淮北城鎮)¶
<pb:KR2m0009_WYG_315-12b>¶
(下邳/朐山)旋為周軍所敗悉虜其衆(時梁士彦守彭城明徹/來攻未下十年周將王)¶
(軌來伐明徹退師/全軍沒於清口)自是江北之地盡沒於周又以長江¶
為界(十二年周大將司馬消難以淮西地來/降又遣將周羅㬋攻尅新野尋並失之)及隋軍來¶
伐遣將守狼尾灘(後主禎明三年戚昕守/之今夷陵郡宜都縣界)荆門(將仲肅/據之亦)¶
(宜都/界)安蜀城(將顧覺鎮之/亦夷陵郡)公安(將陳紀鎮之/今江陵郡縣)巴陵以下¶
並風靡退散(信州道大總管清河公楊素自峽中舟師/東下東方守將相繼而破信州即今雲安)¶
(郡/也)隋軍自采石(隋將韓擒/虎襲陷之)京口(賀若弼/襲陷之)渡江而平之¶
後魏起自北方至道武率兵下山東攻拔慕容寳中山¶
<pb:KR2m0009_WYG_315-13a>¶
(今博陵郡/唐昌縣)遂有河北之地於是遷都平城(今雲/中郡)慕容氏¶
喪敗遣將南略地至於滑臺許昌(今潁/川郡)彭城明元帝太¶
常中始於滑臺許昌置兵鎮守(道武天興中長孫肥等/尅滑臺許昌尋不能守)¶
(至是始/有之)太武帝時又得蒲坂(今河/東郡)長安統萬(始光中遣/軍伐赫連)¶
(昌尅蒲坂及長安又尅統萬後遂滅/赫連統萬即赫連所都今朔方郡是)神䴥中宋師來伐¶
碻磝(今濟陽/郡城)滑臺武牢(今河南府/汜水縣是)戍將皆不守尋並復¶
之(神䴥三年宋將到彦之王仲德等陷滑臺/武牢洛陽遣安頡叔孫建等擊敗走之)太延以後¶
東平遼東西平姑臧(三年東伐馮氏五年/西伐沮渠並滅之)於是西至流¶
<pb:KR2m0009_WYG_315-13b>¶
沙東接髙麗所未得者漢中及南陽懸瓠彭城青州之¶
南而已其後帝自南征遂臨𤓰歩宋淮北城鎮守將多¶
有敗沒(太平真君十一年因宋將王元謨來侵尅碻磝/城戌將濟州刺史王買德棄城而走宋師至滑)¶
(臺敗帝乘/勝至江上)獻文天安初自河之南長淮之北皆為魏有¶
(時因宋晉安王子勛之亂遣將慕容白曜畧地破宋/將沈文秀畢衆欽薛安都崔道固常珍竒遂有其地)孝¶
文遷都洛陽(太和十九/年徙都)頻嵗親征皆渡淮沔(二十年屯/八公山三)¶
(十年屯新/野及樊城)宣武初又得夀春(景明初齊將裴叔業以夀/春來降後至明帝孝昌二)¶
(年又陷/入梁)續収漢川至於劒閣兼得淮西之地(正始初梁/將夏侯道)¶
<pb:KR2m0009_WYG_315-14a>¶
(遷以漢中降又元英破梁將/馬仙琕於義陽遂有其地)莊帝時梁軍洛陽數旬敗¶
走(永安初因爾朱榮害胡太后少帝/之亂梁將陳慶之送元顥為魏主)爾後内難相繼不¶
暇外畧三四年後分為東西魏矣皆權臣擅命(具周齊/事中)¶
自永安末年爾朱世隆稱兵入洛圖籍散亡不可詳記¶
今按舊史云管州百十有一郡五百十有九縣千三百¶
五十有二(按魏収史所載州郡是東魏静帝武定中其/時洛陽以西及關中梁益之地悉屬西魏収)¶
(猶總而/編之)自太武以後漸更强盛東征西伐尅定中原屬¶
宋明以後及於齊梁國土漸蹙自守不暇雖時有侵掠¶
<pb:KR2m0009_WYG_315-14b>¶
而退不旋踵故魏之城鎮少被攻圍因利進取不常所¶
守也¶
北齊神武東魏天平末大舉西伐至蒲津(静帝天平四/年三道伐西)¶
(魏齊神武自總大衆至蒲津竇泰自風陵濟河至潼關/髙敖曹入武闗陷上洛以泰軍敗沒並旋師風陵在潼)¶
(關北岸/相對)西魏乘勝攻陷陜州(周文帝率李弼等東征下/陜州擒刺史李祥伯即今)¶
(陜/郡)神武西至沙苑(其年冬大敗而/歸今馮翊郡界)西軍又乘勝襲陷洛¶
陽(西魏將獨孤/如願據金墉)明年西師又至於河隂(今洛陽/縣北)時拒守¶
河陽城(潘相樂守北城即據此高永樂守/南城即今城後周文帝親征不尅)西師敗歸(大/象)¶
<pb:KR2m0009_WYG_315-15a>¶
(元年周文帝親征敗還如願亦/棄金墉遁走神武遂毁其城)其後神武攻圍西魏玉¶
壁不尅(興元四年西魏將王思/政守之今絳郡稷山縣)西師來伐至於邙山(武/定)¶
(初周文帝親征神武/禦之敗殺周將王䧺)後神武又圍玉壁不尅(武定四年/西魏將韋)¶
(孝寛/守之)文襄遣將圍潁川拔之(自武定五年冬攻圍/至明年六月城陷)於是¶
河南自洛陽之西河北自晉州之西(今平/陽郡)悉入西魏文¶
宣之世命將略地南際於江矣(天保二年屬侯景亂梁/遣辛術南討遂得傳國)¶
(璽又過江得梁夏口/後二國通和旋師矣)武成河清中築戍於軹關(河清二/年遣斛)¶
(律光築之今河/南府濟源界)其年周軍至洛陽敗還(晉公䕶統軍將/楊標等至軹關)¶
<pb:KR2m0009_WYG_315-15b>¶
(敗/走)後主武平中陳軍來侵盡失淮南之地(武平五年以/後陳將吳明)¶
(徹頻嵗來侵淮南城/鎮皆不守諸將累敗)周師攻㧞河隂大城(周武親征/有疾班師)幼¶
主崇化末西師攻拔晉州(今平/陽縣)因之國滅(齊都於鄴/即今郡縣)自¶
東魏之後天下三分梁陳有江東宇文有關西髙氏據¶
河北有州九十有七郡百六十縣三百六十有五(文宣/天寳)¶
(七年已併省州三郡百五十三/縣五百八十九鎮二戌二十六)當齊神武之時與周文¶
帝抗敵十三四年間凡四出師大舉西伐周師東討者¶
三焉(畧舉齊神武周文帝統師/親征諸將攻戰則不絶紀)自文宣之後纔守境而¶
<pb:KR2m0009_WYG_315-16a>¶
已大抵西則姚襄城(今文城郡西城姚襄所築西臨黄/河控帶龍門之險周齊交争之地)¶
(後主武平二年大將斛律/光破周兵於城遂立鎮焉)洪洞(今平陽郡縣北故城控/據惡險崇化末周師既)¶
(尅晉州其城主張/元静以城降周)晉州武平關(三關並今絳/郡正平縣界)栢崖(城侯/景所)¶
(築今河/清縣西)軹關河陽南則武牢(陸子章增/築城守)洛陽北荆州(今/陸)¶
(津縣東北/故城是)孔城防(今伊闕縣東/南故城是)汝南郡(今臨汝郡/梁縣南)魯城¶
(今汝南郡魯/山縣東北)置兵以防周寇(自洛陽之南襄城汝/隂汝南以北皆齊有)及陳¶
師侵軼數嵗齊亡南境要害未遑制置也¶
周文帝西魏大統中東魏師至蒲津(文帝大統二年齊/神武親征至蒲津)¶
<pb:KR2m0009_WYG_315-16b>¶
(以竇泰/死退軍)文帝東征尅陜州兼得宜陽郡邵郡(邵郡今絳/郡垣縣宜)¶
(陽郡今/福昌縣)東師又至沙苑(其年冬齊神武/親征大敗走)後文帝東征至¶
河隂先勝後敗(大統四年殺魏/將髙敖曹也)築城於玉壁(大統八年/將王思政)¶
(築之齊神武攻圍不尅至十二年韋/孝寛守之齊神武又攻圍六旬不尅)文帝又至邙山先¶
勝後敗(大統/九年)得梁雍州(十六年梁雍州刺史/岳陽王詧舉州内附)廢帝初尅¶
平漢中(梁侯景逆亂遣/達奚武尅之)又遣軍平蜀(將尉遲/逈尅之)文帝西征¶
至姑臧後又平江陵(齊王廓後元初于/謹平之殺梁元帝)自是疆理西有¶
姑臧西南有全蜀南至於江矣(明帝武成二年將賀若/敦尅陳湘川之地三年)¶
<pb:KR2m0009_WYG_315-17a>¶
(失之今澧陽武陵/長沙衡陽等地是)其河南自洛陽之東之北河東自平¶
陽之界屬於髙齊至武帝建德中東征拔齊晉州城尋¶
又東征破齊師於晉州城下(建德五年攻拔晉州使梁/士彦守之齊後主來攻三)¶
(旬餘不拔六年/又破齊後主軍)乘勝平齊後遣軍破陳軍於吕梁(將王/軌破)¶
(陳將吳明徹/悉虜其衆也)其東南之境盡於長沙通計州二百十有¶
一郡五百八縣千二十有四當全盛戰争之際則玉壁¶
(初王思政守後韋孝寛守/東軍攻不拔遂置勲州)邵郡齊子領(今王屋縣東二/十里周齊分界)¶
(處/)通洛防(故函關城武帝保定中/改名在今新安縣東)黄櫨三城(今永寧/縣西北)宜¶
<pb:KR2m0009_WYG_315-17b>¶
陽郡陜州土剗(今長水郡西/北二十五里)三荆(將獨孤信畧定北荆/州今即伊陽縣東荆)¶
(州後改名淮州今淮/安郡荆州今南陽郡)三鴉鎮(今汝州魯山縣/西南名平髙城)置兵以備¶
東軍¶
隋文帝開皇三年遷都大興城(即今/城)遂廢諸郡以州治¶
民(自三代以前為九州兩漢加置十三州晉宋之後析/漸多至於魏齊後周雖割據鼎立天下分裂其於州)¶
(郡乃倍兩漢之地隋氏以官繁民弊遂廢五百餘郡而/以州治民名則因循職事同於郡守無復刺舉之任)¶
自九載廓定江表尋以户口滋多析置州縣煬帝大業¶
初移洛陽城(即今/之城)征林邑更置三州既而併省諸州三¶
<pb:KR2m0009_WYG_315-18a>¶
年改州為郡乃置司𨽻刺史分部廵察(本史不分别/所領諸郡)五¶
年平定吐谷渾更置四郡大凡郡百九十縣千二百五¶
十五東西九千三百里南北萬四千八百一十五里東¶
南皆至於海西至且末(隋氏西境惟得今燉/煌郡以東且子余反)北至五原¶
(即今九原郡按隋/氏北境唯至於河)隋氏之盛極於此矣¶
唐武德初改郡為州太守為刺史其邊鎮及襟帶之地¶
置總管府以領軍戎至七年改總管府為都督府自因¶
隋季分割州府倍多前代貞觀初并省州縣始於山河¶
<pb:KR2m0009_WYG_315-18b>¶
形便分為十道一曰關内道二曰河南道三曰河東道¶
四曰河北道五曰山南道六曰隴右道七曰淮南道八¶
曰江南道九曰劒南道十曰嶺南道既北殄突厥頡利¶
西平髙昌東西九千五百十里南北萬六千九百十八¶
里髙宗平髙麗百濟得海東數千餘里旋為新羅靺鞨¶
所侵失之又開四鎮即西境拓數千里于闐疎勒龜茲¶
焉耆諸國矣景雲二年又分置二十四都督府分統諸¶
州時議以權重不便尋罷之開元二十一年分為十五¶
<pb:KR2m0009_WYG_315-19a>¶
道置採訪使以檢察非法京畿(治西京/城内)都畿(治東/都)關内¶
(多以京/官遥領)河南(治陳/留郡)河東(治河/東郡)河北(治魏/郡)隴右(治西/平郡)山南¶
東(治襄/陽郡)山南西(治漢/中郡)劒南(治蜀/郡)淮南(治廣/陵郡)江南東(治吳/郡)¶
江南西(治豫/章郡)黔中(治黔/中郡)嶺南(治南/海郡)又於邊境置節度經¶
畧使式遏四夷(節度使十經/畧守捉使三)大凡鎮兵四十九萬人戎¶
馬八萬餘匹每嵗經費衣賜則千二十萬匹段軍倉則¶
百九十萬石大凡千二百十萬(開元天寳毎嵗邊/用不過二百萬)其地¶
東至安東都護府西至安西都護府南至日南郡北至¶
<pb:KR2m0009_WYG_315-19b>¶
單于都護府南北如前漢之盛東則不及西則過之(漢/之)¶
(東境有樂浪郡西境有燉煌郡今東極安東府則漢遼/東郡也其漢之元莵樂浪二郡並在遼東郡之東今悉)¶
(為東夷之地矣今西極安西府其伊吾交河/北庭安西則漢代戎胡所據皆未得而詳)天寳初又¶
改州為郡刺史為太守大凡郡府三百二十有八縣千¶
五百七十有三羈縻州郡不在數中其後范陽盗起中¶
國用兵而河西隴右不守陷於吐蕃至大中咸通始復¶
隴右乾符以後天下大亂至於唐亡¶
梁初天下别為十一南有吳浙荆湖閩漢西有岐蜀北¶
<pb:KR2m0009_WYG_315-20a>¶
有燕晉而朱氏所有七十八州以為梁¶
莊宗初起并代取幽滄有州三十五其後又取梁魏博¶
等十有六州合五十一州以滅梁岐王稱臣又得其州¶
七同光破蜀己而復失惟得秦鳳階成四州而營平二¶
州陷於契丹其增置之州一合一百二十三州以為唐¶
石氏入立獻十有六州於契丹而得蜀金州又增置之¶
州一合百九州以為晉¶
劉氏之初秦鳳階成復入於蜀隐帝時增置之州一合¶
<pb:KR2m0009_WYG_315-20b>¶
一百六州以為漢¶
郭氏十州入於劉旻世宗取秦鳳階成瀛莫及淮南十¶
四州又增置之州五而廢者三合一百十八州以為周¶
宋因之此中國之大畧也其餘外屬者彊弱相并不常¶
其得失至於周末閩己先亡而在者七國自江以南二¶
十一州為南唐自劒以南及山南西道四十六州為蜀¶
自湖南北十州為楚自浙東西十三州為吳越自嶺南¶
北四十七州為南漢自太原以北十州為東漢而荆峽¶
<pb:KR2m0009_WYG_315-21a>¶
三州為南平合中國所有二百六十八州而軍不在焉¶
宋太祖皇帝受周禪凡州府軍監一百三十九縣六百¶
六十一户九十六萬七千三百五十三建隆四年荆南¶
髙繼冲來朝得州府三(江陵府/歸峽)縣一十七户一十四萬¶
二千三百是年平湖南得州一十五監一(潭衡邵郴道/永全岳澧朗)¶
(溥辰錦溪/叙桂陽監)縣六十六户九萬七千三百八十八乾德三¶
年平蜀得州府四十六(益彭郿嘉卭蜀綿漢資簡梓遂/黎雅陵戎瀘維茂昌榮果閬渠)¶
(合龍普利興文巴劒蓬壁䕫忠/萬集開渝涪黔施達洋興元府)縣二百四十户五十三¶
<pb:KR2m0009_WYG_315-21b>¶
萬四千二十九開寳四年平廣南得州六十(廣韶潮循/封端英連)¶
(䧺㳟恵康恩春龍勤新髙潘雷羅辨桂賀昭梧蒙龔象/富融宜栁嚴思唐邕澄貴蠻横賔欽潯容牢白亷黨綉)¶
(鬰林滕竇義禺順/瓊崖儋萬安振)縣二百一十四户一十七萬二百六¶
十三八年平江南得州一十九軍三(昇宣歙池洪潤常/鄂筠饒信䖍吉袁)¶
(撫江汀建劒江/隂䧺逺建昌軍)縣一百八户六十五萬五千六十五太¶
宗太平興國二年八月盡罷天下節鎮所領支郡(唐及/五代)¶
(節鎮皆有支郡國初平湖南始令潭朗數郡直屬京長/吏得自奏事乾德元年以隴州義州直屬京二年又以)¶
(階成乾三州屬京其後大縣屯兵亦有直屬京者興元/府三泉縣是也五年又析慶州商州開寳二年又析歸)¶
<pb:KR2m0009_WYG_315-22a>¶
(峽四年又析澤州通逺軍並屬京以邠寧原渭鄜坊延/丹陜虢襄均房復鄧唐澶濮宋亳鄆齊滄德曹單青淄)¶
(兖沂貝冀滑衞鎮深趙定祁等十八鎮所領郡/皆直屬京天下藩鎮除羈縻州無復領支郡矣)三年陳¶
洪進獻其地得州二(漳/泉)縣十四户一十五萬一千九百¶
七十八是年錢俶亦獻其所管得州一十三軍一(杭蘇/越湖)¶
(衢婺台明溫秀/處睦福衣錦軍)縣八十六户五十五萬六百八十四四¶
年平太原得州十軍一(并汾嵐憲忻代遼/沁隆石州寳興軍)縣四十一户¶
三萬五千二百二十七是年李繼捧來朝得州四縣八¶
(夏銀綏宥雍熙元年復以四州授繼捧自後不領於職/方時天下上閏年圖州府軍㡬於四百上令以絹百疋)¶
<pb:KR2m0009_WYG_315-22b>¶
(合而畫之/為天下圖)至道三年分天下為十五路其後又增三路¶
一曰京東路領府二州十五軍四監二二曰京西路府¶
一州十六軍二(太平興國三年分京西轉運為二司孟/滑衞陳潁許蔡汝等州為一路襄均房)¶
(復郢金隨安鄧唐等州/信陽軍為一路後復併)三曰河北路府三州二十三軍¶
十二(太平興國初分河北南路雍熙中又分/為東西路後併焉雍熙四年易州陷敵)四曰河東¶
路州二十軍六監二五曰陜西路府三州二十五軍四¶
監三(太平興國二年分陜西轉運為陜西河北陜西河/南兩路又有陜府西北路後併焉咸平五年靈州)¶
(清逺軍/皆陷)六曰淮南路州十八軍三監二(太平興國初分/淮南西路後併)¶
<pb:KR2m0009_WYG_315-23a>¶
七曰江南東路府一州七軍二八曰江南西路州六軍¶
四(太平興國初分江南東西路/後併焉天禧四年分為兩路)九曰荆湖南路州七監¶
一十曰荆湖北路府一州十軍二十一曰兩浙路州十¶
四軍一十二曰福建路州六軍二(太平興國初為兩/浙西南路後改焉)十¶
三曰益州路州十五軍一十四曰梓州路州十一軍二¶
十五曰利州路府一州十十六曰䕫州路州九軍二監¶
一(國初平劒南西川但為西川路開寳六年/始分峽西路咸平四年又分川峽為四路)十七曰廣¶
南東路州十六十八曰廣南西路州二十一軍二天下¶
<pb:KR2m0009_WYG_315-23b>¶
凡十八路州府軍監三百二十二(凡京府三次府八州/二百五十二軍四十)¶
(六監一十三乾德元年令天下防禦團/練刺史州有都督額者並停仍為上州)縣一千二百六¶
十二(舊制縣除亦次赤畿次畿外三千户已上為望二/千户已上為緊一千户已上為上五百户已上為)¶
(中不滿五百户為中下建隆元年令自上縣以上例加/千户一千户以上為中不滿千户為中下三嵗取諸道)¶
(户口以/升降之)地東南皆至於海西盡巴僰北際中山東西六¶
千四百八十五里南北一萬一千六百二十里皇祐五¶
年以曺陳許鄭滑五州為輔郡𨽻畿内置京畿轉運使¶
以總之至和二年罷嘉祐四年改益州路為成都府路¶
<pb:KR2m0009_WYG_315-24a>¶
治平四年府州軍監增置五縣損者五十三熙寧始務¶
闢國未及改元种諤先取綏州韓絳繼取銀州王韶取¶
熙河章惇取懿洽謝景溫取徽誠熊本取南平郭逵取¶
廣源最後李憲取蘭州沈括取葭蘆米脂浮圖安疆等¶
寨雖嘗以河東邊界七百里地乞遼人而當時王安石¶
議曰吾將欲取之寧姑予之逮元祐更張舉葭蘆等四¶
寨給賜夏人而分畫久弗能定紹聖遂罷分畫督諸路¶
各乘勢攻討進築自三年秋八月訖元符二年冬凡陜¶
<pb:KR2m0009_WYG_315-24b>¶
西河東建州一(安/西)軍二(晉寧/綏德)關三(龍平會/寧金城)城九(安西平/夏威戎)¶
(興平定邊威羌/金湯白豹會川)寨二十八(平羌平戎殄羌暖泉米脂克/戎安疆横山綏逺寧羌靈平)¶
(髙平西平新泉盪羌通峽天都臨羌定戎/龕谷大和通秦寧河彌川寧逺神泉烏龍)堡十(開光通/塞石門)¶
(通會大和通泰寧/河彌川寧川三交)又取青唐(鄯/)邈川(湟/)寧塞(廓/)龍支(宗/哥)¶
等城武節赫然見矣建中靖國悉還吐蕃故壤稍舒民¶
力崇寧亟變前議専以紹述為事蔡京始任童貫王厚¶
更取湟鄯廓三州二十餘壘陶節夫鍾傳邢恕胡宗回¶
曾孝序之徒又相與鑿空架虚馳騖乎元符封域之表¶
<pb:KR2m0009_WYG_315-25a>¶
訖於重和既立靖夏(涇/原)制戎(鄜/延)制羌(西/寧)三城雖夏人寖¶
衰而吾民力亦弊西事粗定北事踵起蓋自崇寧以來¶
益梓䕫黔廣西荆湖南北迭相視效斥大土宇鮮有寧¶
嵗凡所建州軍關城塞堡紛然殆不可勝記最後建燕¶
山雲中兩路甫閱三嵗而禍變遽作矣宣和二年始遣¶
趙良嗣使金約夾攻契丹取燕雲舊地四年五月童貫¶
帥師與遼人戰失利退保雄州九月再舉遼髙鳳郭藥¶
師以易州涿州降乃謀襲燕遼人禦之師潰於盧溝金¶
<pb:KR2m0009_WYG_315-25b>¶
使來議割燕山地初朝廷與女真約但求石晉故地初¶
不思平營灤三州乃劉仁恭以遺契丹故女真不肯割¶
蓋王黼疎繆如此至是趙良嗣馬擴見阿固達於奉聖¶
州金以今嵗出兵失期為言且曰今更不論元約特與¶
燕京六州二十四縣六州謂薊景檀順涿易也良嗣謂¶
元約山前山後十七州十七州者幽涿檀薊順營平灤¶
蔚朔雲應新媯儒武寰也良嗣與辨論數四卒不從十¶
二月金人入燕五年春金使來遣趙良嗣報聘併求三¶
<pb:KR2m0009_WYG_315-26a>¶
州之地阿固達曰平灤等州必欲取并燕京不與汝家¶
矣燕京用我兵力攻下其租賦當歸我乃議以銀絹充¶
之而再求平灤阿固達曰平灤欲作邊鎮不可得也四¶
月金人來歸燕京六月且索米二十萬石王黼遂許以¶
遼人舊嵗幣四十萬之數外每嵗更添燕山等六州代¶
稅錢一百萬緡我又索平營二州則曰海上元約只及¶
石晉之地又索雲中一路則曰雲中久為我有中國安¶
得有之中國亦無如之何姑欲得燕山且掩挫敗之醜¶
<pb:KR2m0009_WYG_315-26b>¶
以塞中外之議燕山之地易州西北乃金坡關昌平之¶
西乃居庸關順州之北乃古北關景州東北乃松亭關¶
平州之東乃榆關榆關之東乃金人之來路凡此數關¶
蓋天所以限蕃漢也一夫守之可以當百朝廷之割地¶
若得諸關則燕山之境可保矣然關内之地平灤營三¶
州自後唐為契丹安巴堅陷之後改平州為遼興府以¶
營灤二州𨽻之號為平州路至石晉之初安巴堅子耶¶
律德光又得燕山檀順景薊涿易諸郡建燕山為燕京¶
<pb:KR2m0009_WYG_315-27a>¶
以轄六郡號為燕京路而與平州自成兩路始朝廷自¶
海上議割地但云燕雲兩路而已蓋初謂燕山之路盡¶
得關内之地殊不知關内之地平州與燕山異路也由¶
是破遼之後金人復得平州路金人既據平州則關内¶
之地蕃漢雜處故幹里雅布至自平州入寇此當時議割¶
燕雲不明地里之誤也及童貫蔡攸入燕燕之金帛子¶
女職官民户為金人席捲而東朝廷捐嵗幣數百萬所¶
得空城而已尼堪猶欲止割涿易阿固達曰海上之盟¶
<pb:KR2m0009_WYG_315-27b>¶
不可忘也我死汝則為之五月遼張㲄據平州來降十¶
一月金人陷平州初金人納夏羌之請割拓䟦故地雲¶
中二千里遺之止以朔武二州歸我至是夏人舉兵侵¶
朔武地界譚稹禦之不退又金人以朝廷納張㲄出怨¶
言又以借糧許而不時給乃以兵攻應蔚逐守臣又陷¶
飛狐靈邱兩縣七年十二月遂大舉入寇靖康元年正¶
月犯京師遣使來欲割中山太原河間三鎮之地乃退¶
師冬再入寇京師失守二年春三宫北狩五月髙宗即¶
<pb:KR2m0009_WYG_315-28a>¶
位於南京改元建炎黄潛善等復主和議用靖康誓書¶
畫河為界乃令刑部不得謄登極赦文下河東北兩路¶
十月上幸揚州敵分三道入冦攻陷山東陜西河南五¶
年春入冦陷淮泗揚楚等州上如杭州三年敵分河間¶
真定二府為河北東西兩路平陽太原二府為河東南¶
北兩路冬分道冦江陷杭越等州上自明州航海五月¶
敵退十月張浚及敵戰於富平不利敵以劉豫僭位於¶
大名府偽號齊以舊河為界紹興元年張浚退屯閬州¶
<pb:KR2m0009_WYG_315-28b>¶
盡失陜西地但餘階成泯鳳洮五郡及鳳翔府之和尚¶
原隴州之方山原而已七年敵廢劉豫九年歸我陜西¶
河南故地十年敵分四道入冦劉琦敗之於順昌是秋¶
岳飛兵至朱仙鎮距東京四十五里詔班師於是潁昌¶
懷寧鄭祭諸州皆復陷金十二年再定和議割唐鄧二¶
州歸金以淮中流為界又割商州秦州之半存上津豐¶
陽天水三邑及隴西成紀餘地棄和尚原方山原以大¶
散關為界内得興趙原為控扼之所十四年鄭剛中請¶
<pb:KR2m0009_WYG_315-29a>¶
以利州路分東西以興元府利閬澤巴劒大安軍七郡¶
為東路治興元興階成西和文龍鳳七州為西路治興¶
州三十一年金亮渝盟入冦既而亮為其下所殺三十¶
二年吳璘復大散關興州路得秦隴環原熙河蘭會洮¶
州積石鎮戎德順軍凡十二郡金州路得商虢陜華凡¶
四郡獨金以重兵拒鳳翔故大散關之兵未得進淮襄¶
諸軍復得海泗唐鄧陳蔡許汝嵩夀等十州繼而旋失¶
之但得海泗唐鄧四州而已是嵗帝内禪孝宗即位詔¶
<pb:KR2m0009_WYG_315-29b>¶
吳璘罷德順軍屯戍並於秦州以裏安泊璘棄軍而退¶
隆興二年和議成割所復海泗唐鄧四州及商秦等地¶
歸於金疆界悉如紹興之舊開禧韓侂胄啓釁開邊致¶
金師渡淮侵破諸郡吳曦遂據西蜀以叛韓吳既誅和¶
好如舊侵疆俱復嘉定而後金人被兵中原擾亂山東¶
河北間有據土地内附者然旋得旋失故不復紀錄云¶
九州之區域在昔顓頊及於陶唐分而為九其制最大¶
(顓帝制九州堯時洪水分絶使禹治水還為九州舜分為/十二州夏商並為九州按周之本制起於顓頊辨其疆)¶
<pb:KR2m0009_WYG_315-30a>¶
(界始於禹貢今分/别地里故以為首)雍州西據黑水東距西河(黑水今張/掖郡西河)¶
(則龍門之河今京兆華隂馮翊扶風汧陽新平安定彭/原安化平涼靈武五原寕朔洛交中部延安咸寕上郡)¶
(銀川新秦朔方九原榆林安北天水隴西金城㑹寕安/鄉臨洮和政寕塞西平武威張掖酒泉晉昌燉煌等郡)¶
(地/)豫州西南至荆山北距河(荆山在今襄陽郡南其北/境至於河今河南府陜郡)¶
(之南境𢎞農臨汝滎陽陳留睢陽濟隂譙郡潁/川淮陽汝隂汝南淮安襄陽武當漢東等郡地)冀州唐¶
虞之都以餘州所至則是其境(西境雍州南境豫州東/境兖州皆以河為界河)¶
(自今文城絳郡西龍門南流至華隂東過今汲郡黎陽/縣東大岯山又東入於海今河内汲郡鄴郡廣平鉅鹿)¶
(信都趙郡常山博陵河間文安饒陽上谷范陽順義歸/化歸徳媯川漁陽密雲北平栁城河東絳郡陜郡之北)¶
<pb:KR2m0009_WYG_315-30b>¶
(境平陽髙平上黨樂平陽城太寧文城西河太原/昌化樓煩鴈門定襄安邊馬邑雲中單于等郡地)兖州¶
舊為濟河之間(孔安國云東南/據濟西北距河)青州東北據海西距岱¶
(岱泰山也在今魯郡界自泰山之東至於海今北/海濟南淄川東萊東牟髙密安東等郡即其地)徐州¶
東據海北至岱南及淮(自泰山之南淮之北海之西也/今彭城臨淮魯郡東海琅琊等)¶
(郡地/是)梁州東據華山之陽西距黑水(華山之南今華隂/之西南黑水出張)¶
(掖郡南流入海即巴蜀之地皆是也今上洛漢中洋川/安康房陵通川潾山南平涪陵南川瀘川清化始寕咸)¶
(安符陽巴川南賔南浦閬中南充安岳盛山雲安犍為/陽安仁夀通義和義資陽南溪河池武都同谷順政懷)¶
(道同昌隂平江油交川合川益昌普安巴西梓潼遂寕/蜀郡德陽濛陽唐安臨卭盧山通化越嶲雲南洪源等)¶
<pb:KR2m0009_WYG_315-31a>¶
(郡/地)揚州北據淮東南距海(北自淮之南東南拒於海閩/中以北地今廣陵淮隂鍾離)¶
(夀春永陽歴陽廬江同安蘄春弋陽宣城丹陽晉陵吳/郡餘杭新定新安㑹稽餘姚臨海縉雲永嘉東陽信安)¶
(鄱陽潯陽之東境豫章臨川廬陵宜春南康建安長樂/清源漳浦臨汀潮陽郡地自晉以來歴代史皆云五嶺)¶
(之南至於海並是禹貢揚州之地按禹貢物産貢道職/方山藪川浸皆不及五嶺之外又按荆州南境至衡山)¶
(之陽若五嶺之南在九州封域則以鄰接宜屬荆州豈/有舎荆而屬揚斯不然矣此則近史之誤也則嶺南之)¶
(地非九/州境)荆州北據荆山南及衡山之陽(荆山在今襄陽/郡界南至今衡)¶
(陽郡桂嶺之北皆是也今江陵夷陵巴東景陵富水安/陸齊安漢陽江夏義陽潯陽之西境長沙巴陵衡陽零)¶
(陵江華桂陽連山卲陽武陵澧陽黔中寕夷涪川廬溪/廬陽靈溪潭陽清江播川義泉夜郎龍溪溱溪等郡地)¶
<pb:KR2m0009_WYG_315-31b>¶
其雍州西境流沙之西荆州南境五嶺之南所置郡縣¶
並非九州封域之内也今辨禹貢九州并南越之地歴¶
代郡國析於其中其有本非州之區域則以鄰接附入¶
云爾(如冀州伊吾交河北庭安西梁州臨/翼歸誠静川恭化維川蓬山雲山)¶
　　夾漈鄭氏曰州縣之設有時而更山川之形千古¶
　　不易所以禹貢分州必以山川定經界使兖州可¶
　　移而濟河之兖不能移使梁州可遷而華陽黑水¶
　　之梁州不能遷是故禹貢為萬世不易之書後之¶
<pb:KR2m0009_WYG_315-32a>¶
　　為史者主於州縣故州縣移易而其書遂廢矣¶
　　按禹九州之後虞分為十二州周職方之九州又¶
　　與禹異兩漢為十三州置刺史以統郡歴代因之¶
　　其後置郡益多而土宇益狹且所𨽻之州隋與晉¶
　　異晉與漢殊於是禹跡之九州益不可復考矣是¶
　　以斷代為書不可聨屬夾漈所謂州縣移易其書¶
　　遂廢者是也獨杜氏通典以歴代郡國析於禹九¶
　　州之中條理明備今從之然杜書州郡皆唐天寳¶
<pb:KR2m0009_WYG_315-32b>¶
　　以前唐之中世以迄於宋沿革多矣故今所叙州¶
　　郡則皆以宋史為據推而上之以考歴代之沿革¶
　　至冀之幽朔雍之銀夏南粤之交趾元未嘗入宋¶
　　職方而史所不載者則追考前代之史以備其闕¶
　　而於每州總論之下復各為一圖先以春秋時諸¶
　　國之可考者分入九州次則及秦漢晉隋唐宋所¶
　　分郡縣考其地里悉以附禹九州之下而漢以來¶
　　各州刺史州牧所領之郡其不合禹九州者悉改¶
<pb:KR2m0009_WYG_315-33a>¶
　　而正之(如魯郡在禹跡為徐州而漢則屬豫州所/領陳留郡在禹跡為豫州而晉則屬兖州)¶
　　(所領之類今/悉改從禹跡)¶
　¶
　¶
　¶
　¶
　¶
　¶
<pb:KR2m0009_WYG_315-33b>¶
　¶
　¶
　¶
　¶
　¶
　¶
　¶
　文獻通考卷三百十五¶
