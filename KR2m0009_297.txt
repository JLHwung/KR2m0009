# -*- mode: mandoku-view; -*-
#+TITLE: 文獻通考
#+DATE: 2015-08-24 22:49:40.157142
#+PROPERTY: ID KR2m0009
#+PROPERTY: BASEEDITION WYG    
#+PROPERTY: JUAN 卷二百九十七
<pb:KR2m0009_WYG_297-1a>¶
欽定四庫全書¶
　文獻通考卷二百九十七¶
　　鄱　陽　馬　端　臨　貴　與　著¶
　物異考三¶
　　水災¶
仁宗乾興元年蘇湖秀水壞民田是歳十月京東淮南¶
水災　天聖四年六月建州邵武軍大水壞廬舍溺人¶
庚寅京師及河南府鄭州大水九月京東江淮兩浙福¶
<pb:KR2m0009_WYG_297-1b>¶
建諸州軍雨水壞民廬舍是歳汴水決溢　六年七月¶
江寧府揚真潤三州江水溢壊廬舍雄覇州大水八月¶
永興軍山水暴漲溺死居民是月河決楚王埽　七年¶
六月河北大水　眀道二年京師水壞軍營府庫　景¶
祐元年泗州淮汴溢七月澶州河決横隴埽　三年䖍¶
吉等州水　四年六月杭州江潮溢壞堤千餘丈八月¶
越州大水漂溺居民　寳元元年建州水　康定元年¶
滑州河溢　慶歴八年六月河決澶州商胡埽是歳河¶
<pb:KR2m0009_WYG_297-2a>¶
北大水　皇祐元年二月河北黄御二河並決注於乾¶
寧軍河朔頻年水災　二年鎮定復大水並邊尤被其¶
害　三年七月河決大名府館陶縣郭固口　嘉祐元¶
年六月京師及京東西河北水潦害民田雨壞社稷壇¶
及官私廬舍數萬區城中繋栰渡人七月京東西荆湖¶
北路水災淮水自夏秋暴漲環浸泗州城是歳諸路江¶
河決溢河北尤甚民多流亡　六年淮水溢　英宗治¶
平元年京師許蔡陳潁唐泗濠楚廬夀杭宣鄂洪施渝¶
<pb:KR2m0009_WYG_297-2b>¶
州光化軍俱有水災　二年八月庚寅京師大雨地上¶
涌水壊廬舍漂人畜　神宗熈寧元年秋覇州山水漲¶
溢保定軍大水害稼壞官私廬舍城壁漂溺居民河決¶
恩冀州漂溺居民　二年八月河決滄州饒安漂溺居¶
民移縣治於張為村泉州大風雨水與潮相衝泛溢損¶
田稼官私廬舍　四年八月金州大水毁城壞官私廬¶
舍　七年六月熈州大雨洮河汎溢陜州大雨漂溺陕¶
平陸二縣　八年四月潭衡邵道州江水溢壞官私廬¶
<pb:KR2m0009_WYG_297-3a>¶
舍　九年七月太原府汾河夏秋霖雨水大漲十月潮¶
州海陽潮陽二縣海潮漲溢壞廬舍溺居民　十年七¶
月河決曹村下埽澶淵絶流河南徙又東滙於梁山張¶
澤濼凡壞郡縣四十五官亭民舍數萬田三十萬頃洺¶
州漳河決注城大雨水二丈河陽河水湍漲壞南倉溺¶
居民　元豐元年齊州章邱河水溢壞公私廬舍城壁¶
漂溺居民舒州山水暴漲浸官私廬舍　四年四月澶¶
州臨河縣小吴河溢北流漂溺居民五月淮水泛漲七¶
<pb:KR2m0009_WYG_297-3b>¶
月泰州海風駕大雨漂浸州城壞公私舍數千楹　七¶
年七月河北東西路北京館陶河溢水入府城壞官私¶
廬舍八月趙邢洺磁相州河水汎溢壞城郭軍營是年¶
相州漳河決溺臨漳縣居民懷州黄沁河泛溢大雨水¶
損稼壊廬舍城壁磁州諸縣鎮夏秋漳&KR0493;河水汎溢相¶
州臨漳縣斛律口決壞官私廬舍傷田稼損居民　哲¶
宗元祐八年京畿京東西淮南河北諸路大水　紹聖¶
元年京畿曹濮陳蔡等州水害稼　元符元年河北京¶
<pb:KR2m0009_WYG_297-4a>¶
東等路大水　二年六月陜西京西河北大水河溢流¶
漂人民廬舍　徽宗崇寧元年京城水壞廬舍溺人¶
大觀元年夏京畿大水詔工部都水監疏導至於八角¶
鎮河北京西河溢漂溺民户十月蘇湖水災　二年秋¶
黄河決陷沒邢州鉅鹿縣　三年七月階州久雨江溢¶
　四年夏鄧州大水漂沒順陽縣　政和五年六月江¶
寧府太平宣州水災八月蘇湖常秀等諸郡水災　七¶
年瀛滄州河水決滄州城不沒者三板民死百餘萬¶
<pb:KR2m0009_WYG_297-4b>¶
八年夏江淮荆浙諸路大水民流移漂溺者衆分遣使¶
者賑濟發運使任諒坐不奏泗州壞官私廬舍等勒停¶
　宣和元年五月大雨水驟髙十丈餘犯都城自西北¶
牟駞岡連萬勝門外馬監居民盡沒前數日城中井皆¶
渾宣和殿後井水溢盖水信也至是詔都水使者決西¶
城索河隄殺其勢城南居民冢墓俱被浸遂壞籍田親¶
耕之稼水至益猛直冒安上南薫諸門城守凡半月已¶
而入汴汴渠將溢於是募人決下流由城北入五丈河¶
<pb:KR2m0009_WYG_297-5a>¶
下通梁山濼乃平十一月東南州縣水災　髙宗紹興¶
二年閏四月徽嚴州水害稼　三年七月丙子泉州水¶
壞城郭廬舍　五年秋西川郡國水　六年冬饒州雨¶
水壞城四百六十餘丈　十六年潼川府東南江溢水¶
入城浸民廬　十八年八月越眀婺州水　二十八年¶
六月興利二州大安軍大水流民廬壞橋棧死者甚衆¶
九月江東淮南數郡水浙東西沿江海郡縣大風水平¶
江紹興湖常秀潤為甚　三十年五月畿縣於潛臨安¶
<pb:KR2m0009_WYG_297-5b>¶
湖州安吉等三縣山水暴出漂民廬壞田桑人溺死甚¶
衆　三十二年四月淮水溢數百里漂民田廬死者甚¶
衆六月浙西郡縣山湧暴水漂民室壊田覆舟　孝宗¶
隆興元年八月浙東西州縣大風水越蘇湖及崇徳縣¶
為甚　二年七月蘇湖常秀潤昇宣池太平廣徳廬和¶
光夀春無為及淮東郡皆大水浸城郭壞廬舍圩田軍¶
壘舟行㕓市累日人溺死甚衆越月積陰苦雨水患益¶
甚　乾道元年六月常湖水壞圩田　二年八月温州¶
<pb:KR2m0009_WYG_297-6a>¶
大風海濤流溢沿江民廬鹽塲覆舟溺死者二萬餘人¶
江濱胔骼尚七千餘人　三年六月廬舒蘄州水壞苗¶
稼漂人畜七月臨安府天目山湧暴水決臨安縣五鄉¶
民廬二百八十餘家人多溺死八月上虞縣湖秀州水¶
壞民田廬時積潦至於九月禾稼皆腐江東水溢於山¶
江西隆興四縣為甚　四年七月衢州大水敗城三百¶
餘丈漂民廬孳牧壊禾稼江陵建寧紹興饒信皆水¶
五年夏秋温台凡三大風水漂民廬壊稼溺人甚衆黄¶
<pb:KR2m0009_WYG_297-6b>¶
巖縣為甚　六年五月蘇昇宣溫湖秀太平廣徳大水¶
城市有深丈餘者江西亦大水　八年五月吉筠臨江¶
隆興皆大水六月四川郡縣大水嘉眉卭蜀永康金堂¶
尤甚　九年五月嚴吉饒信池太平建康隆興廣徳軍¶
水漂民居壞圩田分水縣沙塞四百餘畝六月湖北郡¶
縣水　淳熈元年七月錢塘大風濤決臨安府江堤一¶
千六百六十餘丈漂民居六百三十餘家　三年八月¶
台州大風雨海濤溪流合激為大水決江岸壊民廬溺¶
<pb:KR2m0009_WYG_297-7a>¶
人是月行都及浙東西江東郡邑多水　四年五月建¶
寧福南劒大雨水漂民廬數千家錢塘江濤大溢敗堤¶
一百八十餘丈眀州瀕海風濤敗堤漂沒民田九月大¶
風雨駕海濤錢塘餘姚上虞定海鄞縣敗堤溺人　五¶
年六月階州水壞城郭福州興化俱大水　六年夏秋¶
衢温台湖秀太平寧國水壞圩田溺人　八年五月嚴¶
州紹興府大水流民舍敗堤岸腐禾稼徽江州亦水¶
十年五月信州襄陽及江東西浙東数郡水秋台州水¶
<pb:KR2m0009_WYG_297-7b>¶
八月雷州大風激海濤沒瀕海民舍溺人九月福漳州¶
大風雨水暴至瀕海聚落廬舍人舟皆流入海漳城半¶
沒　十一年四月和州水五月階州白江水溢壞隄及¶
民舍溺人七月眀州大風雨山水暴至浸城覆舟殺人¶
　十二年六月婺州水是歳鄂州水浸民廬自夏徂冬¶
乃退　十四年汀州水　十五年五月淮甸大雨水淮¶
水溢廬濠楚無為安豐髙郵盱眙軍皆漂民室壞田稼¶
荆江溢鄂州大水漂民室三千餘家復岳澧江陵常徳¶
<pb:KR2m0009_WYG_297-8a>¶
德安漢陽皆水至六月建寧隆興袁撫臨江皆水圯民¶
廬　十六年五月沅靖州山水溢沿江下辰州常徳府¶
城沒一丈五尺漂民廬舍六月鎮江潼川俱水溢壞民¶
廬及田　光宗紹熈二年五月建寧水福州水浸城屬¶
縣漂沒民廬利州潼川嘉陵興州綿果合金龍漢崇慶¶
懷安石泉大安俱有水患民溺死甚衆　三年五月常¶
德雨水浸民田廬徽宣池廣徳皆水七月台州襄陽江¶
陵荆門復州俱水鎮江水損稼　四年安豐紹興寧國¶
<pb:KR2m0009_WYG_297-8b>¶
廣徳筠州水害稼興國贛州江州江陵皆水七月臨江¶
隆興吉州水圯民廬自夏及秋江西九州三十七縣皆¶
水興化風激海濤沒田廬　五年五月池州寧國太平¶
紹興皆水八月行都及眀台温嚴常平江鎮江寜國江隂¶
常徳皆水　寧宗慶元元年六月台州諸縣大風雨山¶
洪濤並作沒田廬無算　二年秋浙東郡國大水　三¶
年九月紹興婺州水害稼　五年秋台温衢婺水漂廬¶
溺人　六年五月嚴衢婺饒信徽南劒建寧及江西郡¶
<pb:KR2m0009_WYG_297-9a>¶
國皆大水自庚午至甲戌漂民廬害稼　嘉泰二年七¶
月汀州建寕福州南劔及江西郡邑水害苗稼　開禧¶
元年九月淮漢水溢荆襄　二年五月婺州東陽山崩¶
洪漂聚落五百四十餘所湮田二萬餘頃　三年江浙¶
淮郡縣水鄂漢尤甚　嘉定二年六月西和利州成州¶
閬州遂寧皆水七月台州海濤流圯民廬溺人　三年¶
四月嚴衢婺徽大水行都水浸民廬西湖溢瀕湖民居¶
皆圯　五年五月嚴州台州水　六年六月嚴州及臨¶
<pb:KR2m0009_WYG_297-9b>¶
安紹興湖州屬縣皆水　九年五月行都及紹興嚴衢¶
婺台處信饒福漳泉興化十二郡大水漂田廬害稼¶
十年冬浙江濤溢圯瀕江廬舍覆舟溺人蜀漢二州大¶
江沒城郭　十二年畿縣鹽官海失故道潮汐衝平野¶
三十餘里至是侵縣治鹽塲多圯　十五年七月紹興¶
水衢婺徽嚴暴流與江濤合圯田廬害稼　十六年五¶
月江淮浙荆蜀郡縣水蘇湖常秀池鄂楚太平廣徳為¶
甚鄂州江湖合漲城市沉沒累月不洩是秋江濤溢圯¶
<pb:KR2m0009_WYG_297-10a>¶
沿江民廬畿縣及福漳泉興化大水壞田稼十五六¶
十七年五月福建大水建寧南劔尤甚建昌大水圯民¶
廬城郭敗稼¶
　　水異¶
　　此即前史五行志所謂火沴水也世以河清為祥¶
　　而以水變赤為妖其為水異一也故並載於此¶
史記魯襄公二十三年穀洛水鬭將毁王宫劉向以為¶
近火沴水也周靈王將壅之有司諫曰不可長民者不¶
<pb:KR2m0009_WYG_297-10b>¶
崇藪不墮山不防川不竇澤(竇穴/也)今吾執政毋乃有所¶
辟(邪辟/也)而滑夫二川之神(滑亂/也)使至於爭明(明水/道也)以防¶
王宫室王而飾之毋乃不可乎(言為欲防固王宫使水/不得毁故遏飾二川)¶
懼及子孫王室愈卑王卒壅之以𫝊推之以四瀆比諸¶
侯穀洛其次卿大夫之象也為卿大夫將分爭以危亂¶
王室也後數年有如日者五是歳早霜靈王崩景王立¶
二年儋括欲殺王而立王弟佞夫佞夫不知景王并誅¶
佞夫及景王死五大夫爭權或立子猛或立子朝王室¶
<pb:KR2m0009_WYG_297-11a>¶
大亂京房易𫝊曰天子弱諸侯力政厥異水鬭　考王¶
二年河水赤於晉龍門三日¶
秦武王三年渭水赤者三日昭王三十四年渭水又赤¶
三日劉向以為近火沴水也秦連相坐之法棄灰於道¶
者黥網宻而刑虐加以武伐横出殘賊鄰國至於變亂¶
五行氣色謬亂天戒若曰勿為刻急將致敗亡昔三代¶
居三河河洛出圖書秦居渭陽而渭水數赤瑞異應徳¶
之效也京房易𫝊曰君湎於酒淫於色賢者潛國家危¶
<pb:KR2m0009_WYG_297-11b>¶
厥異流水赤也¶
後漢光武二十四年六月丙申沛國睢水逆流一日一¶
夜止　安帝永初六年河東池水變色皆赤如血(水變/占曰)¶
(水化為血者好任殘賊殺戮/不辜延及親戚水當為血)時鄧太后猶専政　元初¶
二年潁州襄城臨水化為血京房占曰水化為血兵且¶
起　桓帝延熹八年四月濟陰東郡濟北河水清(襄楷/説見)¶
(水災/門)　靈帝建寧四年二月河水清¶
　　致堂胡氏曰水性潤下而質不同或清或濁或輕¶
<pb:KR2m0009_WYG_297-12a>¶
　　或重或弱或悍㦯黒㦯白或寒或温或甘或澹是¶
　　其質也若大河之質則黄濁數千里而不可澄汰¶
　　者也凡物反常為妖濁而忽清猶地而出堆阜山¶
　　而沸泉湧非所當有變異之象也故襄楷言自古¶
　　未有河清者後世乃以為大慶君臣動色載於年¶
　　號著於邑名形於歌詠紀於史牒不亦異乎至若¶
　　大海朝宗衆流自非並岸風水激薄沙泥渾汙之¶
　　處則萬里渟瀅未嘗濁也而佞人諂媚又有以海¶
<pb:KR2m0009_WYG_297-12b>¶
　　清為賀者不亦異之甚乎¶
晉武帝太康五年六月任城魯國池水皆赤如血按劉¶
向説近火沴水聽之不聰之罰也　穆帝升平三年二¶
月凉州城東池中有火　四年四月姑臧澤水中又有¶
火此火沴水之妖也明年張天錫殺中䕶軍張邕邕執¶
政之人也　安帝元興二年十月錢塘臨平湖水赤桓¶
元諷吴郡使言開除以為已瑞俄而元敗¶
　苻堅時長安有水影逺觀若水視地則見人至堅晩¶
<pb:KR2m0009_WYG_297-13a>¶
　年而止¶
宋文帝元嘉二十四年夏四月河濟俱清　二十五年¶
冬青州城南逺望見地中如水有影謂之地鏡　孝武¶
孝建五年河濟清¶
齊東昏侯永元元年七月辛未淮水變赤如血¶
陳宣帝大建十四年七月(時後主/已即位)江水赤如血自建康¶
西至荆州　後主禎明中江水赤自方州東至海洪範¶
五行𫝊曰火沴水也法嚴刑酷傷水性也五行變莭陰¶
<pb:KR2m0009_WYG_297-13b>¶
陽相干氣色繆亂皆敗亂之象也京房易占曰水化為¶
血兵且起其後為隋所滅　禎明二年四月郢州南浦¶
水黒如雲黒水在關中而今淮南水黒荆揚之地䧟於¶
關中之應¶
後齊武成河清元年四月河濟清襄楷曰河諸侯象濁¶
反清諸侯将為天子之象後十餘載隋有天下¶
後周靜帝大象元年六月咸陽池水變血與大建十四¶
年同占是時刑罰嚴急未㡬國亡¶
<pb:KR2m0009_WYG_297-14a>¶
隋煬帝大業三年武陽郡河清數里鏡徹　十二年龍¶
門又河清後二歳唐受禪¶
唐髙祖武德元年七月新豐鸚鵡谷水清世𫝊此水清¶
天下平開皇初暫清復濁至是復清　七年閏七月長¶
安古城鹽渠水生鹽色紅而味甘狀似方印　九年二¶
月蒲州河清襄楷以為河諸侯象清陽明之效也　太¶
宗貞觀十四年二月陜州泰州河清　十六年正月懷¶
州河清　十七年十二月鄭州滑州河清　二十三年¶
<pb:KR2m0009_WYG_297-14b>¶
四月靈州河清　髙宗永徽元年正月濟州河清　二¶
年十二月衛州河清　五年六月濟州河清十六里¶
調露二年夏豐州河清　武后時來俊臣井水變赤如¶
血井中常有吁嗟聲　長安初醴泉坊太平公主第井¶
水溢流又并州文水縣猷水竭武氏井溢　長安中晉¶
州祠水赤如血　中宗神龍二年二月壬子洛陽城東¶
七里地色如水樹木車馬歴歴見影漸移至都月餘乃¶
滅長安街中往往見水影昔苻堅之將死也長安嘗有¶
<pb:KR2m0009_WYG_297-15a>¶
是　景龍四年三月庚申京師井水溢占曰君凶又曰¶
兵将起　元宗開元二十二年八月清夷軍黄帝祠古¶
井湧浪　二十五年五月淄州棣州河清　二十九年¶
亳州老子祠九井涸復湧　肅宗乾元二年七月嵐州¶
合河關河三十里清如井水四日而變　寳應元年九¶
月甲午泰州至陜州二百餘里河清澄澈見底　代宗¶
大歴末深州束鹿縣中有水影長七八尺遙望見人馬¶
往来如在水中及至前則不見水　徳宗建中四年五¶
<pb:KR2m0009_WYG_297-15b>¶
月乙巳滑州濮州河清　十四年閏五月乙丑滑州河¶
清　貞元四年自陜至河隂河水黒流入汴至汴州城¶
一宿而復　十七年福州劒池水赤如血　二十一年¶
夏越州鏡湖竭是歳朗州熊武五溪水鬭占曰山崩川¶
竭國必亡又曰方伯力政厥異水鬭　穆宗長慶元年¶
七月河水赤三日止九月靈州奏黄河清從陕至定逺¶
界二百五十里見底　文宗開成二年夏旱揚州運河¶
竭　宣宗大中八年正月陕州河清　懿宗咸通七年¶
<pb:KR2m0009_WYG_297-16a>¶
鄭州永福湖水赤如凝血者三日　八年七月泗水下¶
邳雨湯殺鳥雀水沸於火則可以傷物近火沴水也雨¶
者自上而降鳥雀民象　僖宗光啟元年正月潤州江¶
水赤凡數日　中和三年秋汴水入於淮水鬬壞船数¶
艘　廣明元年汝州峴陽峰龍池涸近川竭也¶
宋真宗咸平元年五月撫州王羲之墨池水色變黒如¶
雲　大中祥符元年五月丁丑泰山王母池水變紅紫¶
色　四年二月己未河中府寳鼎縣瀵泉有光如燭焰¶
<pb:KR2m0009_WYG_297-16b>¶
四五炬其聲如雷郭璞注爾雅曰河東汾陰縣有水口¶
如車輪許噴沸涌出其深無限名之為瀵即此也泉本¶
八眼其一尤沸猛上祀后土畢臨觀之七眼皆湧此獨¶
澄然若鑑詔賜泉北五龍廟曰神淵　三年八月解州¶
鹽池紫泉塲水次二十許里不種自生其味特嘉命屯¶
田員外郎何敏中往祭池廟八月東池水自成鹽僅半¶
池潔白成塊晶瑩異常祀汾陰經度制置使陳堯叟繼¶
獻凡四千七百斤分賜近臣及諸軍列校　神宗元豐¶
<pb:KR2m0009_WYG_297-17a>¶
四年十月環州河水變甘　徽宗大觀元年八月乾寧¶
軍河清　二年十二月陕州河清同州韓城縣郃陽縣¶
至清及百里渉春不變自是迄政和宣和諸路數奏河¶
清輙遣郎官致祭宰臣等率百官拜表賀歳以為常¶
髙宗紹興十四年五月饒州樂平縣何衝里田隴數十¶
百頃當霽天無雲田水如為物所吸聚為一直西行髙¶
平地數尺不假隄防而水自行里南程氏家井水溢亦¶
髙數尺夭矯如長虹聲如雷穿墻毁樓二水鬭於杉墩¶
<pb:KR2m0009_WYG_297-17b>¶
且前且却約十刻乃解各反故壑與史記周穀洛水鬭¶
同占京房曰天子弱諸侯力政厥異水鬭¶
　　醴泉¶
漢宣帝甘露二年詔曰醴泉滂流枯槁榮茂赦天下¶
後漢光武中元元年夏京師醴泉涌出飲之者痼疾皆¶
愈惟眇蹇者不瘳　明帝永平十一年醴泉出¶
隋文帝開皇二年京師承明里醴泉出¶
唐元宗天寶三年三月武威郡奏番禾縣嘉瑞鄉天寶¶
<pb:KR2m0009_WYG_297-18a>¶
山有醴泉湧出　僖宗文德元年九月雲韶殿前穿井¶
得甘泉¶
宋太宗雍熈二年五月鳯翔府言岐山縣有泉耆舊相¶
𫝊時平則流世亂則竭自唐室中葉此泉遂竭至大中¶
年復流觀察使崔珙奏之詔書褒羙賜號潤徳泉碑刻¶
猶在自後復竭今忽涌溢别出細泉數派畫圖以聞¶
真宗大中祥符元年二月醴泉出蔡州汝陽縣鳯源鄉¶
有疾者飲之皆愈又相州永安縣韓陵山牧童掊地得¶
<pb:KR2m0009_WYG_297-18b>¶
泉深尺餘汲取不竭飲者宿疾皆愈時或愆雨禱之必¶
應四月丁巳兖州乾封縣民王用田中有童兒掊土得¶
小青錢數十爭取之錢墜石罅因發石有湧泉二十四¶
眼味極甘美又枯石河復有湧泉二十五眼又一眼出¶
曽阜之上信宿勢加倍又别引數派雙魚躍其中有果¶
實流出似李而小味甚甘及今古錢百餘封禪經度制¶
置使王欽若貯水馳驛以獻分賜近臣詔設欄格謹䕶¶
之六月詔建亭以靈液為額　天禧二年閏四月京師¶
<pb:KR2m0009_WYG_297-19a>¶
拱聖第十九營有湧泉疾癘者飲之皆愈詔建道觀名¶
曰祥源　神宗熈寧元年五月京師開化坊醴泉出¶
徽宗政和五年正月河陽陽䑓觀醴泉出¶
　　黒眚黒祥¶
　王莽地皇元年二月壬申日正黒莽惡之¶
後漢靈帝光和元年六月丁丑有黒氣墮所御温德殿¶
庭中(東觀記曰墮所御温徳殿庭中如車盖隆/起奮迅五色有頭體長十餘丈形貌似龍)¶
晉懷帝永嘉五年十二月黒氣四塞近黒祥也帝㝷淪¶
<pb:KR2m0009_WYG_297-19b>¶
䧟王室邱墟是其應也　愍帝建興二年正月己巳朔¶
黒霧著人如墨連夜五日乃止此近黒祥也其四年帝¶
降劉曜　元帝永昌元年十月京師大霧黒氣蔽天日¶
月無光十一月帝崩¶
宋文帝元嘉三十年正月乙亥朔㑹羣臣於太極前殿¶
有青黒氣從東南來覆映宫上二月甲子元凶劭弑逆¶
梁元帝承聖三年六月有黒氣如龍見於殿内近黒祥¶
也黒周所尚色今見於殿内周師入梁之象其年為周¶
<pb:KR2m0009_WYG_297-20a>¶
所滅帝遇害¶
陳宣帝大建五年六月西北有黒雲屬地&KR0262;如猪者十¶
餘洪範五行𫝊曰當有兵起西北時後周將王軌軍於¶
呂梁眀年擒吴明徹軍皆覆沒¶
唐代宗大歴二年十月戊戌黒氣如塵彌漫於北方黒¶
氣陰沴也　德宗貞元四年七月自陕至河陰河水黒¶
流入汴至汴州城下一宿而復近黒祥也占曰法嚴刑¶
酷傷水性也五行變莭陰陽相干氣色繆亂皆敗亂之¶
<pb:KR2m0009_WYG_297-20b>¶
象　十四年潤州有黒氣如隄自海門山横亘江中與¶
北固山峙又有白氣如虹自金山出與黒氣交將旦而¶
沒　宣宗大中四年正月壬寅黒氣如帶東西際天¶
懿宗咸通十四年七月僖宗即位是月黒氣如盤自天¶
屬含元殿庭¶
宋元豐末嘗有物大如席夜見寝殿上而神宗登遐元¶
符末又數見而哲宗山陵至大觀間漸晝見政和元年¶
以後大作每得人語聲則出先若列屋摧倒之聲其形¶
<pb:KR2m0009_WYG_297-21a>¶
僅丈餘髣髴如龜金眼行動硜硜有聲黒氣䝉之不大¶
了了氣之所及腥血四灑兵刄皆不能施又或變人形¶
亦㦯為驢自春歴夏晝夜出無時遇冬則䍐見多在掖¶
庭宫人所居之地亦嘗及内殿後習以為常人亦不大¶
怖宣和末寖少出而亂遂作　徽宗政和三年夏至宰¶
臣何執中奉祠北郊有黒氣數丈出齋宫行一里許入¶
壇壝繞祭所皆近人穿燈燭而過俄又及於壇禮將畢¶
忽不見　徽宗宣和二三年春夏之際洛陽府畿間忽¶
<pb:KR2m0009_WYG_297-21b>¶
有物如人或蹲踞如犬其色正黒不辨眉目始夜則出¶
掠小兒傷食之後雖白晝入人家為惡所至喧然不安¶
謂之黒漢有力者夜執槍棒自衛亦有託以作禍者如¶
此二歳乃熄已而北征事起其後卒成播遷之禍　髙¶
宗建炎三年二月甲寅日初出兩黒氣如人形夾日旁¶
至巳時初刻乃散黒氣陰沴也亦兵象　孝宗乾道四¶
年春舒州雨黒米堅如鐵破之米心通黒　淳熈十一¶
年十二月戊辰夜畿縣新城深浦天雨黒水終夕盈甽¶
<pb:KR2m0009_WYG_297-22a>¶
　十六年六月京城錢塘門旦啟黒風入揚沙石塗人¶
驚避　寧宗慶元元年徽州黄山民家古井風雨之夕¶
黒氣出其中波浪噴涌皆黒祥也¶
　¶
　¶
　¶
　¶
　¶
<pb:KR2m0009_WYG_297-22b>¶
　¶
　¶
　¶
　¶
　¶
　¶
　¶
　文獻通考卷二百九十七¶
