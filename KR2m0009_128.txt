# -*- mode: mandoku-view; -*-
#+TITLE: 文獻通考
#+DATE: 2015-08-24 22:49:35.138649
#+PROPERTY: ID KR2m0009
#+PROPERTY: BASEEDITION WYG    
#+PROPERTY: JUAN 卷一百二十八
<pb:KR2m0009_WYG_128-1a>¶
欽定四庫全書¶
　文獻通考卷一百二十八¶
　　鄱　陽　馬　端　臨　貴　與　著¶
　樂考一¶
　　歴代樂制¶
伏羲樂名扶來亦曰立本¶
神農樂名扶持亦曰下謀(見帝系譜及孝經緯又按隋/樂志云伏羲有綱&KR0328;之詠伊)¶
(耆有葦蘥之音葛天八闋神/農五絃事與功偕其來尚矣)黄帝作咸池(堯増修而用/之咸皆也池)¶
<pb:KR2m0009_WYG_128-1b>¶
(施也言徳之無不施也又云池/言其包容浸潤周禮曰大咸)¶
　莊子北門成問於黄帝曰帝張咸池之樂於洞庭之¶
　野吾始聞之懼復聞之怠卒聞之而惑蕩蕩黙黙乃¶
　不自得(不自得坐忘之謂也/北門成人姓名也)帝曰女殆其然哉吾奏¶
　之以人徴之以天行之以禮義建之以大情(夫至樂/者非音)¶
　(聲之謂也必先順乎天律乎人得於心而適於性然/後發之以聲奏之以曲耳故咸池之樂必待黄帝之)¶
　(化而後成焉徴之如字/古本多作微大音泰)四時迭起萬物循生一盛一¶
　衰文武倫經一清一濁隂陽調和流充其聲(自然呂/律以滿)¶
<pb:KR2m0009_WYG_128-2a>¶
　(天地之間但當順/而不奪則至樂全)蟄蟲始作吾驚之以雷霆(因其自/作而用)¶
　(其所/以動)其卒無尾其始無首(運轉/無極)一死一生一僨一起¶
　所常無窮(以變化為常則所常者無窮/也僨方問反司馬云敗也)而一不可待¶
　汝故懼也(初聞無窮之變不能待/之以一故瞿然悚聽)吾又奏之以隂陽¶
　之和燭之以日月之眀(所謂用/天之道)其聲能短能長能柔¶
　能剛變化齊一不主故常(齊一於變化/故不主故常)在谷滿谷在¶
　阬滿阬(至樂之道無不用也阬/苦更反爾雅云虚也)塗郤守神(塞其兑也/郤去逆反)¶
　(與隙義同/兑徒外反)以物為量(大制不割/量音亮)其聲揮綽(所謂/闡詣)其名¶
<pb:KR2m0009_WYG_128-2b>¶
　髙眀(名當其實/則髙眀也)是故鬼神守其幽(不離其所/離力智反)日月星¶
　辰行其紀(不失/其度)吾止之物有窮(常在極/上注也)流之於無止¶
　(隨變而/徃也)予欲慮之而不能知也望之而不能見也逐¶
　之而不能及也(故闇然恣/使化去)倘然立於四虛之道(𢎞敞/無偏)¶
　(之謂倘敕黨/反一音敞)倚於槁梧而吟(無所復為也倚於/綺反槁梧老反)目知¶
　窮乎所欲見力屈乎所欲逐吾既不及巳矣(言物之/知力各)¶
　(有所齊限知音/智齊才細反)形充空虚乃至委蛇故怠(夫形充空/虚無身也)¶
　(無身故能委蛇委蛇任/性而悚懼之情怠也)吾又奏之以無怠之聲(意既/怠矣)¶
<pb:KR2m0009_WYG_128-3a>¶
　(乃復無怠/此其至也)調之以自然之命(命之所有者非/為也皆自然耳)故若混¶
　逐叢生(混然無係隨叢/而生叢才公反)林樂而無形(至樂者適而巳/適在體中故無)¶
　(所形樂音/洛亦如字)布揮而不洩(自布耳揮音輝/廣雅云振也)幽昏而無聲¶
　(所謂/至樂)動於無方(夫動者豈有/方而後動哉)居於窈𡨕(所謂寧極/窈鳥了反)或¶
　謂之死或謂之生或謂之實或謂之榮行流散徙不¶
　主常聲(隨物/變也)世疑之稽於聖人(眀聖人應非世/唱也稽古兮反)聖也¶
　者逹於情而遂於命也(故有情有命/者莫不資焉)天機不張而五¶
　官皆備此之謂天樂(忘樂而樂足/非張而後備)無言而心説(心説/在適)¶
<pb:KR2m0009_WYG_128-3b>¶
　(不在/言也)故有焱氏為之頌曰聽之不聞其聲視之不見¶
　其形充滿天地苞裹六極汝欲聽之而無接焉而故¶
　惑也(比之無樂之樂樂之至也焱必遥/反本亦作猋苞音包本或作包)樂也者始於¶
　懼懼故祟(瞿然竦聽故其祟耳/未大和也祟&KR0214;遂反)吾次之以怠怠故遁¶
　(迹稍/減也)卒之於惑惑故愚愚故道道可載而與之俱也¶
　(以無知而愚/愚乃至也)¶
少皥作大淵(見帝王/世紀)¶
顓頊作六莖(莖根也謂/澤及下也)¶
<pb:KR2m0009_WYG_128-4a>¶
帝嚳作六英(英謂華/茂也)¶
唐堯作大章(章眀也言堯/徳章眀也)¶
虞舜作大韶(韶繼也言舜能&KR0071;堯/之徳周禮曰大㲈)帝曰䕫命汝典樂教¶
胄子(胄長也謂元子以下至卿大夫子弟以歌詩舞之/蹈之教長國子中和祇庸孝友王之胄子國子也)¶
直而溫寛而栗(正直而溫和/寛𢎞而莊栗)剛而無虐簡而無傲(剛失/之虐)¶
(簡失之傲教/之以防其失)詩言志歌永言聲依永律和聲(聲五聲律/六律六吕)¶
(十二月之音氣言/當依聲律以和樂)八音克諧無相奪倫(倫理也八音能/諧理不錯奪)¶
神人以和&KR0490;曰戞擊鳴球搏拊琴瑟以詠祖考來格(此/舜)¶
<pb:KR2m0009_WYG_128-4b>¶
(廟堂之樂民悦其化神歆其祀禮備樂和故/以祖考來至眀之戞擊以下註見樂器門)虞賓在位¶
羣后徳讓下管鼗鼓合止祝敔(堂下樂也上下合止樂/各有柷敔鳴球弦鐘籥)¶
(各自/互見)笙鏞以間鳥獸蹌蹌(蹌蹌舞貌鳥獸/化徳相率而舞)簫韶九成鳯¶
凰來儀(韶舜樂名言簫見細器之備儀有容儀備樂/九奏而致鳯凰則餘鳥獸不待九而率舞)&KR0490;¶
曰於予擊石拊石百獸率舞(石磬聲之清者舉清者和/則其餘皆從矣樂感百獸)¶
(率舞則神/人和可知)庶尹允諧(尹正也衆正官之長/信皆和諧言神人治)¶
　子謂韶盡美矣又盡善也(美者音容之盛/善者美之實也)¶
　子在齊聞韶三月不知肉味曰不圖為樂之至於斯¶
<pb:KR2m0009_WYG_128-5a>¶
　也(史記三月上有學之二字不知肉味蓋心一於是/而不及其他也曰不意舜之作樂至於如此之美)¶
　(則有以見其情文之備而不覺其歎/息之深也蓋非聖人不足以及此耳)¶
夏禹作大夏(夏大也言禹能大堯舜之徳禹命登扶氏/為承夏之樂有鐘鼓磬鐸鞉鐘所以記有)¶
(徳鼓所以謀有道磬所以待有憂鞉所/以察有説理天下以五聲為銘於簨簴)¶
商湯作大濩(湯以寛理人而除邪惡其徳能使/天下得其所言盡䕶救於人也)那猗與¶
那與置我鞉鼓(猗歎辭那多也鼗鼓樂之所成也殷人/置鼓箋云置讀曰植植鼗鼓者為楹貫)¶
(而樹之美湯受命伐桀定天下而作濩樂故歎之多其/改夏之制乃始植我殷家之樂鼗與鼓也鼗雖不植貫)¶
(而揺之亦/植之類)奏鼓簡簡衎我烈祖湯孫奏假綏我思成(衎/樂)¶
<pb:KR2m0009_WYG_128-5b>¶
(也烈祖有功烈之祖也假大也箋云奏鼓奏堂下之樂/也假升綏安也以金奏堂下諸縣其聲和大簡簡然以)¶
(樂我功烈之祖成湯湯孫太甲又奏升堂之樂/弦歌之乃安我心所思而成之謂神眀來格也)鼗鼓淵¶
淵嘒嘒管聲既和且平依我磬聲(嘒嘒和也平正平也/依倚也磬聲之清者)¶
(也以象萬物之成周尚臭殷尚聲箋云磬玉磬也堂下/諸縣與諸管聲皆和平不相奪倫又與玉磬之聲相依)¶
(亦謂和平也玉/磬尊故異言也)於赫湯孫穆穆厥聲庸鼓有斁萬舞有¶
奕(言盛矣湯為人子孫也大鐘曰庸斁斁然盛奕奕然/閑也箋云穆穆美也於盛矣湯孫呼太甲也此樂之)¶
(美其聲鐘鼓則斁斁然有/次序其於舞又閑習也)紂棄先祖之樂廼作淫聲書¶
曰作竒伎淫巧以悦婦人(言紂廢至尊之敬營卑䙝之/事過制伎巧以資耳目之娛)¶
<pb:KR2m0009_WYG_128-6a>¶
周武王作大武(武以武功/定天下也)¶
　子謂武盡美矣未盡善也(美善解見上舜紹堯致治/武王伐紂救民其功一也)¶
　(故其樂皆盡美然舜之徳性之也又以揖遜有天下/武王之徳反之也又以征誅得天下故其實有不同)¶
　(者/)¶
　賓牟賈侍坐於孔子孔子與之言及樂曰夫武之備¶
　戒之已久何也對曰病不得其衆也(武謂周舞也備/戒擊鼓警衆病)¶
　(猶憂也以不得衆心為憂憂其難也二疏曰孔子之/間凡五賓牟賈所答亦五但三答是  答非今此答)¶
　(是也言武王伐紂之時憂病不得士衆之心故先鳴/鼓以戒士衆久乃出戰今武樂故令舞者久而不即)¶
<pb:KR2m0009_WYG_128-6b>¶
　(出象武王憂/不得衆心也)咏歎之淫液之何也對曰恐不逮事也¶
　(咏歎淫液歌遲之/也逮及事戎事也)發揚蹈厲之巳蚤何也對曰及時¶
　事也(時至武事/當施也)武坐致右憲左何也對曰非武坐也¶
　(言武之事無坐也致謂膝至/地也憲讀為軒聲之誤也)聲淫及商何也對曰非¶
　武音也(言武歌在正其軍不貪商/也時人或説其義為貪商)子曰若非武音則¶
　何音也對曰有司失其傳也若非有司失其傳則武¶
　王之志荒矣(有司典樂者也傳猶説也荒老耄也/言典樂者失其説而時人妄説也)子¶
　曰唯丘也聞諸萇𢎞亦若吾子之言也(萇𢎞周大夫/  疏曰恐不)¶
<pb:KR2m0009_WYG_128-7a>¶
　(逮事者言欲舞之前有此咏歎淫液之歌者象武王/伐紂恐諸侯不至不逮其戰事故歌聲吟咏而歆羡)¶
　(此答是也初舞之時手足發揚蹈地而猛厲舞初則/然故云已蚤及時事也言武王及時伐紂戰事也故)¶
　(發揚象戰此答非也知非者下云發揚蹈厲是太公/之志故知此答非也致至也軒起也問武人何忽有)¶
　(時而跪以右膝至地而左足仰之何故也對曰非武/坐也言致右軒左非是武人之坐言以舞法無坐也)¶
　(此答亦非知非者以下云武亂皆坐周召之治是武/法有坐也非武音也者謂非是武樂之音言武王應)¶
　(天順人不得已而伐之何容有/貪商之聲故言非武音此答是)賓牟賈起免席而請¶
　曰夫武之備戒之已乆則既聞命矣敢問遲之遲而¶
　又久何也(遲之遲謂久立於綴綴疏曰賀氏云備/戒已乆是遲久立於  亦是遲而久巳)子¶
<pb:KR2m0009_WYG_128-7b>¶
　曰居吾語汝夫樂者象成者也總干而山立武王之¶
　事也發揚蹈厲太公之志也武亂皆坐周召之治也¶
　(成謂巳成之事總干持盾也山立猶正立也象武王/持盾正立待諸侯也發揚蹈厲所以象威武時也武)¶
　(舞象戰鬬也亂謂失行列也失行列/則皆坐象周公召公以文止武也)且夫武始而北¶
　出再成而滅商三成而南四成而南國是疆五成而¶
　分周公左召公右六成復綴以崇(成猶奏也每奏武/曲一終為一成始)¶
　(奏象觀兵孟津時也再奏象克殷時也三奏象克殷/有餘力而反也四奏象南方荆蠻之國侵畔者服也)¶
　(五奏象周公召公分職而治也六奏象兵還振旅也/復綴反位止也崇充也凡六奏以充武樂也  正義)¶
<pb:KR2m0009_WYG_128-8a>¶
　(曰成謂曲之終成每一曲終成而更奏故云成猶奏/也云復綴反位止也者謂最在南第一位初舞之時)¶
　(從此位入北至六成還反此位鄭註以充武樂/者充謂充備言六奏其曲則舞樂充備者也)天子¶
　夾振之而駟伐盛威於中國也(夾振之者王與大將/夾舞者振鐸以為節)¶
　(也駟當為四聲之誤也武舞戰象也每奏四伐一擊/一刺為一伐牧誓曰今日之事不愆於四伐五伐乃)¶
　(止齊/焉)分夾而進事蚤濟也(分猶部曲也事猶為也濟/成也舞者各有部曲之列)¶
　(又夾振之者象用/兵務於早成也)久立於綴以待諸侯之至也(象武/王伐)¶
　(紂待諸/侯也)且女獨未聞牧野之語乎(欲語以作/武樂之意)武王克¶
　殷及商未及下車而封黄帝之後於薊封帝堯之後¶
<pb:KR2m0009_WYG_128-8b>¶
　於祝封帝舜之後於陳下車而封夏后氏之後於把¶
　投殷之後於宋封王子比干之墓釋箕子之囚使之¶
　行商容而復其位庶民弛政庶士倍禄濟河而西馬¶
　散之華山之陽而弗復乗牛散之桃林之野而弗復¶
　服車甲衅而藏之府庫而弗復用倒載干戈包之以¶
　虎皮將帥之士使為諸侯名之曰建櫜然後天下知¶
　武王之不復用兵也散軍而郊射左射貍首右射騶¶
　虞而貫革之射息也裨冕搢笏而虎賁之士說劒也¶
<pb:KR2m0009_WYG_128-9a>¶
　祀乎眀堂而民知孝朝覲然後諸侯知所以臣耕籍¶
　然後諸侯知所以敬五者天下之大教也食三老五¶
　更於大學天子袒而割牲執醤而饋執爵而酳冕而¶
　總干所以教諸侯之弟也若此則周道四逹禮樂交¶
　通則夫武之遲久不亦宜乎(言武遲久/為重禮樂)¶
成王時周公作勺(勺言勺先祖之道/勺讀曰酌勺取也)又有房中之樂以¶
歌后妃之徳大司樂以樂徳教國子(公卿大夫/之子弟)中和祗¶
庸孝友(中猶忠和剛柔適也/祗敬也庸有常也)以樂語教國子興道諷誦¶
<pb:KR2m0009_WYG_128-9b>¶
言語(興者以善物喻善事道讀作導言古以剴今也/倍文曰諷以聲節之曰誦發端曰言答述曰語)以¶
樂舞教國子舞雲門大卷大咸大韶大夏大濩大武(此/周)¶
(所存六代之樂黄帝曰雲門大&KR0195;黄帝能成名萬物以/眀民共財言其徳如雲之所出人得以有族類也&KR0195;音)¶
(其爰/反)以六律六吕五聲八音六舞大合樂以致鬼神祇¶
以和邦國以諧萬民以安賓客以説逺人以作動物(六/律)¶
(合陽聲者六吕合隂聲者此十二者以銅為管轉而相/生黄鍾為首律長九寸各因而三之上生者三分益一)¶
(分下生者三分去一分焉國語曰律所以立均出度也/古者神瞽考中聲而量之度律均鍾言以中聲定律以)¶
(律立鍾之均也大合樂者謂徧作六代之樂也以冬日/至作之致天神人鬼以夏日至作之致地祇物魅動物)¶
<pb:KR2m0009_WYG_128-10a>¶
(羽臝之屬虞書云䕫曰戞擊鳴球摶拊琴瑟以詠祖考/來格虞賓在位羣后徳讓下管鼗鼓合止柷敔笙鏞以)¶
(間鳥獸蹌蹌簫韶九成鳯凰來儀䕫又曰於予擊石/拊石百獸率舞庶尹允諧此其於宗廟九奏而應之)乃¶
分樂而序之以祭以饗以祀(分謂各用/一代之樂)乃奏黄鍾歌大¶
吕舞雲門以祀天神(以黄鍾之鍾大呂之聲為之均也/黄鍾陽聲之首大吕為之合奏之)¶
(以祀天神尊之也天神五帝及日月星辰王者又各以/夏正月祀其所受命之帝於南郊尊之孝經説曰王者)¶
(祭天於南郊/就陽位是也)乃奏太蔟歌應鍾舞咸池以祭地祇(太蔟/陽聲)¶
(第二者應鍾為之合咸池大咸地祇/所祭於北郊謂神州之神及社稷)乃奏姑洗歌南呂¶
舞大韶以祀四望(姑洗陽聲第三者南呂為之合四望/五嶽四鎮四瀆此言祀者司中司命)¶
<pb:KR2m0009_WYG_128-10b>¶
(風師雨師或/亦用此樂)乃奏蕤賓歌函鍾舞大夏以祭山川(蕤賓/陽聲)¶
(第四者函鍾為之合函/鍾亦名林鍾函户南反)乃奏夷則歌小吕舞大濩以享¶
先妣(夷則陽聲第五小吕一名中吕先妣姜嫄履大人/跡感神靈而生后稷是周之先母周立廟自后稷)¶
(為始祖而姜嫄無所配是以/特立廟而祭之謂之閟宫)乃奏無射歌夾鍾舞大武¶
以享先祖(無射陽聲之下者夾鍾為之合夾/鍾一名圜鍾先祖謂先公先王也)凡六樂者¶
文之以五聲播之以八音(六者言其均皆待五聲八/音乃成也播之言被也)凡¶
六樂者一變而致羽物及川澤之祇再變而致臝物及¶
山林之祇三變而致鱗物及邱陵之祇四變而致毛物¶
<pb:KR2m0009_WYG_128-11a>¶
及墳衍之祇五變而致介物及土祇六變而致象物及¶
天神(變猶更也樂成則更奏也此謂大蜡索鬼神而致/百物六奏樂而禮畢東方之祭則用太蔟姑洗南)¶
(方之祭則用蕤賓西方之祭則用夷則無射北方之祭/則用黄鍾為均焉每奏有所感致和以來之凡物動敏)¶
(疾者地祇髙下之甚者易致羽物既飛又走川澤有孔/竅者蛤蟹走則遲墳衍孔竅則小矣是其所以舒疾之)¶
(分土祇原隰及平地之神也象物有象在天禮運所謂/四靈者麟鳯龜龍是也天地之神四靈之知非徳至和)¶
(則不/能至)凡樂圜鍾為宫黄鍾為角大蔟為徴姑洗為羽靁¶
鼓靁鼗孤竹之管雲和之琴瑟雲門之舞冬日至於地¶
上之圜丘奏之若樂六變則天神皆降可得而禮矣凡¶
<pb:KR2m0009_WYG_128-11b>¶
樂函鍾為宫太蔟為角姑洗為徴南呂為羽靈鼓靈鼗¶
孫竹之管空桑之琴瑟咸池之舞夏日至於澤中之方¶
丘奏之若樂八變則地祇皆出可得而禮矣凡樂黄鍾¶
為宫大吕為角太蔟為徴應鍾為羽路鼓路鼗隂竹之¶
管龍門之琴瑟九徳之歌九㲈之舞於宗廟之中奏之¶
若樂九變則人鬼可得而禮矣(此三者皆禘大祭也天/神則主北辰地祇則主)¶
(崑崙人鬼則主后稷先奏是樂以致其神禮之以玉而/祼焉乃後合樂而祭之大傳曰王者必禘其祖之所自)¶
(出祭法曰周人禘嚳而郊稷謂此祭天圜丘以嚳配之/圜鍾夾鍾也夾鍾生於房心之氣房心為大辰天帝之)¶
<pb:KR2m0009_WYG_128-12a>¶
(眀堂函鍾林鍾也林鍾生於未之氣未坤之位或曰天/社在東井輿鬼之外天社地神也黄鍾生於虚危之氣)¶
(虚危為宗廟以此三者為宫用聲類求之天宫夾鍾隂/聲其相生從陽數其陽無射無射上生中呂中呂與地)¶
(宫同位不用也中吕上生黄鍾黄鍾下生林鍾林鍾地/宫又不用林鍾上生太蔟太蔟下生南吕南吕與無射)¶
(同位又不用南吕上生姑洗地宫林鍾林鍾上生太蔟/太蔟下生南呂南吕上生姑洗人宫黄鍾黄鍾下生林)¶
(鍾林鍾地宫又辟之林鍾上生太蔟太蔟下生南吕南/吕與天宫之陽同位又辟之南呂上生姑洗姑洗南呂)¶
(之合又辟之姑洗下生應鍾應鍾上生蕤賓蕤賓地宫/林鍾之陽也又辟之蕤賓上生大吕凡五聲宫之所生)¶
(濁者為角清者為徴羽此樂無商者祭尚柔商堅剛也/鄭司農云靁鼓靁鼗皆謂大面有革可擊者也雲和地)¶
(名也靈鼓靈鼗四面路鼓路鼗二面九徳之歌春秋傳/所謂水火金木土榖謂之六府正徳利用厚生謂之三)¶
<pb:KR2m0009_WYG_128-12b>¶
(事六府三事謂之九功九功之徳皆可歌也謂之九歌/也康成謂靁鼓靁鼗八面靈鼓靈鼗六面路鼓路鼗四)¶
(面孤竹竹特生者孫竹竹枝根之末生者隂竹生於山/北者雲和空桑龍門皆山名九㲈讀當為大韶字之誤)¶
(也/)凡樂事大祭祀宿縣遂以聲展之(即聼其聲具陳/次之以知完不)王¶
出入則令奏王夏尸出入則令奏肆夏牲出入則令奏¶
昭夏帥國子而舞大饗不入牲其他皆如祭祀大射王¶
出入令奏王夏及射令奏騶虞詔諸侯以弓矢舞王大¶
食三宥皆令奏鐘鼓王師大獻則令奏愷樂凡日月食¶
四鎮五嶽崩大傀異烖諸侯薨令去樂大札大凶大烖¶
<pb:KR2m0009_WYG_128-13a>¶
大臣死凡國之大憂令弛縣凡建國禁其淫聲過聲凶¶
聲慢聲大喪涖廞樂器及葬藏樂器亦如之¶
　子曰吾自衞反魯然後樂正雅頌各得其所(魯哀公/十一年)¶
　(冬孔子自衞反魯是時周禮在魯然詩樂亦頗殘闕/失次孔子周流四方參互考訂以知其説晩知道終)¶
　(不行故歸/而正之)¶
　子語魯太師樂曰樂其可知也始作翕如也縱之純¶
　如也皦如也繹如也以成(語告也太師樂官名時音/樂廢缺故孔子教之翕合)¶
　(也縱放也純和也皦眀也繹相續不絶也成樂之一/終也謝氏曰五音六律不具不足以為樂翕如言其)¶
<pb:KR2m0009_WYG_128-13b>¶
　(合也五音合矣清濁髙下如五味相濟而後和故曰/純如合而和矣欲其無相奪倫故曰皦如然豈宫自)¶
　(宫而商自商乎不相反而相連/如貫珠可也故曰繹如也以成)¶
　子曰師摯之始關雎之亂洋洋乎盈耳哉(師摯魯樂/師名摯也)¶
　(亂樂之卒章也史記曰關雎之亂以為風始洋洋美/盛意孔子自衞反魯而正樂適師摯在官之初故樂)¶
　(之美盛/如此也)¶
　太師摯適齊(太師魯樂官之/長摯其名也)亞飯干適楚三飯繚適¶
　蔡四飯缺適秦(亞飯以下以樂侑食之官白虎通曰/王者平旦食晝食脯食莫食凡四食)¶
　(諸侯三飯大夫再飯故魯之樂官自/亞飯以下蓋三飯也干繚缺皆名也)鼓方叔入於河¶
<pb:KR2m0009_WYG_128-14a>¶
　(鼓擊鼓者方/叔名河河内)播鼗武入於漢少師陽擊磬襄入於海¶
　(少師樂官之佐陽襄二人名襄即孔子所從學/琴者海海島也此記賢人之隠遁以附前章)¶
　　張子曰周衰樂廢夫子自衞反魯一嘗治之其後¶
　　伶人賤工識樂之正及魯益衰三桓僭妄自太師¶
　　以下皆散之四方逾河蹈海以避亂聖人俄頃之¶
　　助功化如此如有用我期月而可豈虚語哉¶
　鄭衞之音亂世之音也比於慢矣(比猶/同也)桑間濮上之¶
　音亡國之音也其政散其民流誣上行私而不可止¶
<pb:KR2m0009_WYG_128-14b>¶
　也(濮水之上地有桑間者亡國之音於此水出也昔/殷紂使師延作靡靡之樂已而自沉於濮水後衞)¶
　(靈公將之晉舍濮水之上夜半聞鼓琴之聲聞左右/皆對曰不聞乃召師涓聼而寫之至晉見平公公享)¶
　(之靈公曰今者聞新聲請奏之即命師涓坐師曠之/旁援琴鼓之未終師曠止之曰此亡國之聲昔師延)¶
　(所作也與紂為靡靡之樂武王伐紂師延東走自/投濮水之中故聞此聲必於濮水之上聞之也)¶
　　右周室既衰雅樂漸廢淫聲迭起夫子欲起而正¶
　　之而不得其位以行其志然當時雖以優伶賤工¶
　　猶有所守而不輕為流俗所移如師曠止濮上之¶
　　音摯干而下至逾河蹈海以避世者必以不能諧¶
<pb:KR2m0009_WYG_128-15a>¶
　　世俗之樂故也¶
　魏文侯問於子夏曰吾端冕而聼古樂則唯恐臥聼¶
　鄭衞之音則不知倦敢問古樂之如彼何也新樂之¶
　如此何也(魏文侯晉大夫畢萬之後僭諸侯者/也端元衣也古樂先王之正樂也)子夏¶
　對曰今夫古樂進旅退旅和正以廣弦匏笙簧㑹守¶
　拊鼓始奏以文復亂以武治亂以相訊疾以雅君子¶
　於是語於是道古修身及家平均天下此古樂之發¶
　也(旅猶俱也俱進俱退言其齊一也和正以廣無姦/聲也㑹猶合也皆也言衆待擊鼓乃作周禮太師)¶
<pb:KR2m0009_WYG_128-15b>¶
　(職曰大祭祀師瞽登歌合奏擊拊下管播樂器合奏/鼓&KR0615;文謂鼓也武謂金也相即拊也亦以節樂拊者)¶
　(以韋為表装之以糠糠一名相因以名焉今齊人或/謂糠為相雅亦樂器名也状如漆筩中有椎夫音扶)¶
　(下同廣如字舊古曠反匏白交反笙音生簧音黄拊/音撫注同復音伏相息亮反注同節拊也以韋為之)¶
　(實之以糠王/云輔相也)今夫新樂進俯退俯姦聲以濫溺而不¶
　止及優侏儒獶雜子女不知父子樂終不可以語不¶
　可以道古此新樂之發也(俯猶曲也言不齊一也濫/濫竊也溺而不止聲淫亂)¶
　(無以治之獶獮猴也言舞者如獮猴戲也亂男女/之尊卑獶或為優獶乃刀反獮猴依字亦作猱)今¶
　君之所問者樂也所好者音也夫樂者與音相近而¶
<pb:KR2m0009_WYG_128-16a>¶
　不同(言文侯好音而不知樂也鏗鏘之類皆為音應/律乃為樂好呼報反注同近附近之近與如字)¶
　(鏗苦更反鏘七/羊反又七衡反)文侯曰敢問如何(欲知音/樂異意)子夏對曰¶
　夫古者天地順而四時當民有徳而五穀昌疾疢不¶
　作而無妖祥此之為大當然後聖人作為父子君臣¶
　以為紀綱紀綱既正天下大定天下大定然後正六¶
　律和五聲弦歌詩頌此之謂徳音徳音之謂樂(當謂/樂不)¶
　(失其所當/丁浪反)詩云莫其徳音其徳克眀克眀克類克長¶
　克君王此大邦克順克俾比于文王其徳靡悔既受¶
<pb:KR2m0009_WYG_128-16b>¶
　帝祉施于孫子此之謂也(此有徳之音所謂樂也徳/正應和曰莫照臨四方曰)¶
　(眀朝覲無私曰類教誨不倦曰長慶賞刑威曰君慈/和徧服曰順俾當為比聲之誤也擇善從之曰比施)¶
　(延也言文王之徳皆能如/此故受天福延於後世也)今君之所好者其溺音乎¶
　(言無文王之徳/則所好非樂也)文侯曰敢問溺音何從出也(玩習之/久不知)¶
　(所由出也玩又/作翫音五換反)子夏對曰鄭音好濫淫志宋音燕女¶
　溺志衞音趨數煩志齊音敖辟喬志此四者皆淫於¶
　色而害於徳是以祭祀弗用也(言四國皆出此溺音/濫濫竊姦聲也燕安)¶
　(也春秋傳曰懐與安實敗名趨數讀為促/速聲之誤也煩勞也祭祀者不用淫樂)詩云肅雍¶
<pb:KR2m0009_WYG_128-17a>¶
　和鳴先祖是聼夫肅肅敬也雍雍和也夫敬以和何¶
　事不行(言古樂敬且和故無事/而不用溺音無所施)為人君者謹其所好¶
　惡而已矣君好之則臣為之上行之則民從之詩云¶
　誘民孔易此之謂也(誘進也孔甚也言民從君所好/惡進之於善無難易以䜴反)¶
　然後聖人作為鞉鼓椌楬壎箎此六者徳音之音也¶
　(六者為本以其聲質也椌楬謂柷敔也壎箎/或為簨虡椌苦江反柷也楬苦瞎反敔也)然後鐘¶
　磬竽瑟以和之干戚旄翟以舞之此所以祭先王之¶
　廟也所以獻酬酳酢也所以官序貴賤各得其宜也¶
<pb:KR2m0009_WYG_128-17b>¶
　所以示後世有尊卑長㓜之序也(官序貴賤謂尊卑/樂器列數有差次)¶
　鐘聲鏗鏗以立號號以立横横以立武君子聼鐘聲¶
　則思武臣(號號令所以警衆也横充也謂氣作/充滿也號胡到反横古曠反充也)石聲¶
　磬磬以立辨辨以致死君子聼磬聲則思死封疆之¶
　臣(石聲磬磬當為罄字之誤也辨謂分眀於節義磬/口挺反一音口定反聼磬口定反疆居良反不是)¶
　(彊/字)絲聲哀哀以立廉廉以立志君子聼琴瑟之聲則¶
　思志義之臣(廉廉/介也)竹聲濫濫以立㑹㑹以聚衆君子¶
　聼竽笙簫管之聲則思畜聚之臣(濫之意猶擥聚也/㑹猶聚也聚或為)¶
<pb:KR2m0009_WYG_128-18a>¶
　(最濫力/敢反)鼓鼙之聲讙讙以立動動以進衆君子聼鼓¶
　鼙之聲則思將帥之臣(聞讙囂則人意動作/讙或為歡動或為勲)君子之¶
　聼音非聼其鏗鏘而已也彼亦有所合之也(以聲合/成已之)¶
　(意/)¶
　孟子見梁惠王曰王嘗語莊子以好樂有諸王變乎¶
　色曰寡人非能好先王之樂也直好世俗之樂耳(莊/暴)¶
　(齊臣變色者慚/其好之不正也)曰王之好樂甚則齊其庶幾乎今之¶
　樂猶古之樂也(庶幾近辭也今樂世俗/之樂古樂先王之樂)曰可得聞歟¶
<pb:KR2m0009_WYG_128-18b>¶
　曰獨樂樂與人樂樂孰樂曰不若與人曰與少樂樂¶
　與衆樂樂孰樂曰不若與衆(獨樂不若與人與少樂/不若與衆亦人之常情)¶
　臣請為王言樂(此以下皆/孟子之言)今王鼓樂於此百姓聞王¶
　鐘鼓之聲管籥之音舉疾首蹙頞而相告曰吾王之¶
　好鼓樂夫何使我至於此極也父子不相見兄弟妻¶
　子離散今王田獵於此百姓聞王車馬之音見羽旄¶
　之美舉疾首蹙頞而相告曰吾王之好田獵夫何使¶
　我至於此極也父子不相見兄弟妻子離散此無他¶
<pb:KR2m0009_WYG_128-19a>¶
　不與民同樂也(鐘鼓管籥皆樂器也舉皆也疾首頭/痛也蹙聚也頞額也人憂戚則蹙其)¶
　(額極窮也羽旄旌屬不與民同樂謂/獨樂其身而不恤其民使之窮困也)今王鼓樂於此¶
　百姓聞王鐘鼓之聲管籥之音舉欣欣然有喜色而¶
　相告曰吾王庶幾無疾病與何以能鼓樂也今王田¶
　獵於此百姓聞王車馬之音見羽旄之美舉欣欣然¶
　有喜色而相告曰吾王庶幾無疾病與何以能田獵¶
　也此無他與民同樂也(與民同樂者推好樂之心以/行仁政使民各得其所也)¶
　今王與百姓同樂則王矣(好樂而能與百姓同之則/天下之民歸之矣所謂齊)¶
<pb:KR2m0009_WYG_128-19b>¶
　(其庶幾/者如此)¶
　　范氏曰戰國時民窮財盡人君獨以南面之樂自¶
　　奉其身孟子切於救民故因齊王之好樂開導其¶
　　善心深勸其與民同樂而謂今樂猶古樂其實今¶
　　樂古樂何可同也但與民同樂之意則無古今之¶
　　異耳若必欲禮樂治天下當如孔子之言必用韶¶
　　舞以放鄭聲蓋孔子之言為邦之正道孟子之言¶
　　救時之急務所以不同楊氏曰樂以和為主使人¶
<pb:KR2m0009_WYG_128-20a>¶
　　聞鐘鼓管籥之聲而疾首蹙頞則雖奏以咸英韶¶
　　濩無補於治也故孟子告齊王以此姑正其本而¶
　　已¶
　　按春秋時雖伶官猶以姦聲淫樂為可恥而戰國¶
　　之際則時君直以世俗之樂為可好蓋世變於是¶
　　愈下矣然去之百世之後先王之古樂絶響而聖¶
　　賢之格言猶存深思而熟翫之猶可以得流風遺¶
　　韻之髣髴也故以子夏孟子之説繼夫子論樂之¶
<pb:KR2m0009_WYG_128-20b>¶
　　後¶
秦始皇平天下六代廟樂唯韶武存焉二十六年改周¶
大武曰五行房中曰壽人衣服同五行樂之色¶
二世尤以鄭衞之音為娛丞相李斯進諫曰放棄詩書¶
極意聲色祖伊所以懼也輕積細過恣心長夜紂所以¶
亡也趙髙曰五帝二王樂各殊名示不相襲朝廷下至¶
人民得以接歡喜合殷勤非此和説不通解澤不流亦¶
各一世之化度時之樂何必華山之騄耳而后行遠乎¶
<pb:KR2m0009_WYG_128-21a>¶
二世然之¶
　　右太史公樂書所述如此如李斯進諫之言殊與¶
　　其素論相反蓋焚經滅籍者李斯之説也恣情縱¶
　　欲者趙髙之説也二論相須以相成而始皇之所¶
　　謂貽謀二世之所謂善繼同此一道耳斯既進邪¶
　　説以媚始皇而復欲持正論以抗髙猶勸人以飲¶
　　而復咎其醉也豈不愚哉¶
漢興樂家有制氏(魯人善/樂事)以雅樂聲律世世在太樂官¶
<pb:KR2m0009_WYG_128-21b>¶
但能紀其鏗鏘鼓舞而不能言其義(鏗鏘金/石之聲)¶
髙祖時叔孫通因秦樂人制宗廟樂太祝迎神於廟門¶
奏嘉至猶古降神之樂也皇帝入廟門奏永至以為行¶
歩之節猶古采齊肆夏也(歌樂在/逸詩)乾豆上奏登歌(乾豆/晡羞)¶
(之/屬)獨上歌不以筦弦亂人聲欲在位者徧聞之猶古清¶
廟之歌也登歌再終下奏休成之樂(叔孫通/所奏作)美神眀既¶
饗也皇帝就酒東廂坐定奏永安之樂美禮巳成也又¶
有房中祠樂髙祖唐山夫人所作也(髙祖姬也/姓唐山)周有房¶
<pb:KR2m0009_WYG_128-22a>¶
中樂至秦名曰壽人凡樂樂其所生禮不忘本髙祖樂¶
楚聲故房中樂楚聲也帝既定天下過沛與故人父老¶
相樂醉酒歡哀作風起之詩令沛中僮兒百二十人習¶
而歌之帝崩令沛得以四時歌舞宗廟令歌兒習以相¶
和嘗以百二十人為員¶
六年又作昭容樂禮容樂昭容者猶古之昭夏也主出¶
武徳舞(言昭容樂生/於武徳舞也)禮容者主出文始五行舞舞入無¶
樂者將至至尊之前不敢以樂也出用樂者言舞不失¶
<pb:KR2m0009_WYG_128-22b>¶
節能以樂終也大抵皆因秦舊事焉¶
孝惠二年使樂府令夏侯寛備其簫筦更名曰安世樂¶
孝景元年詔髙皇帝廟奏武徳文始五行之舞孝惠廟¶
奏文始五行之舞孝文廟奏昭武文始五行之舞武徳¶
舞者髙祖四年作以象天下樂已行武以除亂也文始¶
舞者曰本舜招舞也髙祖六年更名曰文始以示不相¶
襲也五行舞者本周舞也秦始皇二十六年更名曰五¶
行也四時舞者孝文所作以示天下之安和蓋樂已所¶
<pb:KR2m0009_WYG_128-23a>¶
自作眀有制也樂先王之樂眀有法也孝景采武徳舞¶
以為昭徳以尊太宗廟武帝定郊祀之禮乃立樂府(樂/府)¶
(之名始此至/哀帝而罷之)采詩夜誦(采詩依古遒人徇路采取百姓/謳謡以知政教得失也夜誦者)¶
(其言辭或祕不可宣/露故於夜中謌誦也)有趙代秦楚之謳以李延年為協¶
律都尉多舉司馬相如等數十人造為詩賦略論律吕¶
以合八音之調作十九章之歌以正月上辛用事甘泉¶
圜丘使童男女七十人俱歌昏祠至眀¶
　時嬖臣李延年以好音見上善之下公卿議曰民間¶
<pb:KR2m0009_WYG_128-23b>¶
　祠有鼓舞樂今郊祀而無樂豈稱乎公卿曰古者祠¶
　天地皆有樂而神祇可得而禮或曰泰帝使素女鼓¶
　五十弦琴瑟悲帝禁不止故破其瑟為二十五弦於¶
　是塞南越禱祠泰一后土始用樂舞益召歌兒作二¶
　十五弦及空侯瑟自此起¶
　河間獻王有雅材以為治道非禮樂不成因獻所集¶
　雅樂天子下大樂官常存肄之歲時以備數然不常¶
　御常御及郊廟皆非雅聲然詩樂施於後嗣猶得有¶
<pb:KR2m0009_WYG_128-24a>¶
　所祖述¶
　　班孟堅曰昔殷周之雅頌廼上本有娀姜嫄卨稷¶
　　始生元王公劉古公泰伯王季姜太妊太姒之徳¶
　　乃及成湯文武受命武丁成康宣王中興下及輔¶
　　佐阿衡周召太公申伯召虎仲山甫之屬君臣男¶
　　女有功徳者靡不褒揚功徳既信美矣褒揚之聲¶
　　盈乎天地之間是以光名著於當世遺譽垂於無¶
　　窮也今漢郊廟詩樂未有祖宗之事八音調均又¶
<pb:KR2m0009_WYG_128-24b>¶
　　不協於鍾律而内有掖庭才人外有上林樂皆以¶
　　鄭聲施之於朝廷¶
孝宣采昭徳舞為盛徳詔世宗孝武廟奏盛徳文始四¶
時五行之舞其後諸帝廟皆常奏文始四時五行之舞¶
本始四年詔樂府減樂人¶
　神爵五鳯之間天下殷富數有嘉應上頗作歌詩欲¶
　興協律之事丞相魏相奏知音善鼓雅琴者渤海趙¶
　定梁國龔徳皆召見待詔¶
<pb:KR2m0009_WYG_128-25a>¶
元帝多材藝善史書鼓琴瑟吹洞簫自度曲被歌聲分¶
寸節度窮極窈𦕈¶
　帝被疾不親政事留好音樂或置鼙鼓殿下天子自¶
　臨軒檻上隤銅圜以擿鼓聲中嚴鼓之節後宫及左¶
　右習知音者莫能為而定陶王亦能之上數稱其材¶
　史丹進曰凡所謂材者敏而好學溫故知新皇太子¶
　是也若乃器人於絲竹鼓鼙之間則是陳惠李微(二/人)¶
　(皆黄門/鼓吹)髙於匡衡可相國也上笑¶
<pb:KR2m0009_WYG_128-25b>¶
成帝時謁者常山王禹世受河間樂能説其義其弟子¶
宋&KR0110;等上書言之下大夫博士平當等考試¶
　當以為漢承秦滅道之後賴先帝聖徳博受兼聼修¶
　廢官立太學河間獻王聘求幽隠修興雅樂以助化¶
　時大儒公孫𢎞董仲舒等皆以為音中正雅立之大¶
　樂春秋鄉射作於學官希闊不講(師古曰講/謂論習也)故自公¶
　卿大夫觀聼者但聞鏗鏘不曉其意而欲以風諭衆¶
　庶其道無由(師古曰/風化也)是以行之百有餘年徳化至今¶
<pb:KR2m0009_WYG_128-26a>¶
　未成宋&KR0110;等習孤學大指歸於興助教化衰微之學¶
　興廢在人宜領屬雅樂以繼絶表微(師古曰/表顯也)孔子曰¶
　人能𢎞道非道𢎞人河間區區小國藩臣以好學修¶
　古能有所存(師古曰存/意於禮樂)民到於今稱之况於聖主廣¶
　被之資(師古曰被猶覆/也音皮義反)修起舊文放鄭近雅述而不¶
　作信而好古於以風示海内揚名後世誠非小功小¶
　美也事下公卿以為久遠難分眀當議復寢¶
哀帝時詔罷樂府官郊祭樂及古兵法武樂在經非鄭¶
<pb:KR2m0009_WYG_128-26b>¶
衛之樂者條奏别屬他官¶
　時鄭聲尤甚黄門名倡丙疆景武之屬富顯於世貴¶
　戚五侯定陵富平外戚之家(五侯王鳯以下定陵/淳于長富平張放)淫¶
　侈過度至與人主爭女樂帝自為定陶王時疾之又¶
　性不好音及即位下詔曰惟世俗奢泰文巧而鄭衛¶
　之聲興夫奢泰則下不孫而國貧(師古曰孫/讀為遜)文巧則¶
　趨末背本者衆(師古曰趨讀/曰趣趣嚮也)鄭衛之聲興則淫辟之¶
　化流而欲黎庶敦朴家給猶濁其源而求其清流豈¶
<pb:KR2m0009_WYG_128-27a>¶
　不難哉孔子不云乎放鄭聲鄭聲淫其罷樂府官郊¶
　祀樂及古兵法武樂在經非鄭衞之樂者條奏别屬¶
　他官丞相孔光大司空何武奏郊祭樂人員六十二¶
　人給祠南北郊大樂鼓員六人嘉至鼓員十人邯鄲¶
　鼓員二人騎吹鼓員三人江南鼓員二人淮南鼓員¶
　四人巴渝鼓員三十六人(師古曰巴巴人也渝渝人/也當髙祖初為漢王得巴)¶
　(渝人並趫㨗善鬬與之定三秦因存其武樂也巴渝/之樂因此始也巴即今之巴州渝即今之渝州各其)¶
　(本/地)歌鼓員二十四人楚嚴鼓員一人梁皇鼓員四人¶
<pb:KR2m0009_WYG_128-27b>¶
　臨淮鼓員三十五人兹邡鼓員三人(晉灼曰/邡音方)凡鼓十¶
　二員百二十八人朝賀置酒陳殿下應古兵法外郊¶
　祭員十二人諸族樂人兼雲招給祠南郊用六十七¶
　人(師古曰招/讀與翹同)兼給事雅樂用四人夜誦員五人剛别¶
　柎員二人給盛徳(師古曰剛及别柎/皆鼓名也柎音膚)主調箎員二人¶
　(師古曰箎以竹為之七/孔亦笛之類也音池)聼工以律知日冬夏至一人¶
　鐘工磬工簫工員各一人僕射二人主領諸樂人皆¶
　不可罷竽工員三人一人可罷(師古曰竽笙類也/三十六簧音于)琴¶
<pb:KR2m0009_WYG_128-28a>¶
　工員五人三人可罷柱工員二人一人可罷(師古曰/柱工主)¶
　(箏瑟之/柱者)繩弦工員六人四人可罷(師古曰弦琴瑟之/弦繩言主糾合作)¶
　(之/也)鄭四㑹員六十二人一人給事雅樂六十一人可¶
　罷張瑟員八人七人可罷安世樂鼓員二十人十九¶
　人可罷沛吹鼓員十二人族歌鼓員二十七人陳吹¶
　鼓員十三人商樂鼓員十四人東海鼓員十六人長¶
　樂鼓員十三人(師古曰縵樂/雜樂也音漫)凡鼓八員一百二十八¶
　人朝賀置酒陳前殿房中不應經法治竽員五人楚¶
<pb:KR2m0009_WYG_128-28b>¶
　鼓員六人常從倡三十人常從象人四人(孟康曰象/人若今戲)¶
　(蝦魚獅子者也韋昭曰著/假面者也師古曰孟説是)詔隨常從倡十六人秦倡¶
　員二十九人秦倡象人員三人詔隨秦倡一人雅大¶
　人員九人朝賀置酒為楚樂四㑹員十七人巴四㑹¶
　員十二人銚四㑹員十二人(李竒曰疑是鼗韋昭曰/銚國名音繇師古曰韋)¶
　(説是也/銚音姚)齊四㑹員十九人蔡謳員三人齊謳員六人¶
　竽瑟鐘磬員五人皆鄭聲可罷師學百四十二人其¶
　七十二人給大官挏馬酒(李竒曰以馬乳為酒撞挏/乃成也師古曰挏音動馬)¶
<pb:KR2m0009_WYG_128-29a>¶
　(酪味如酒飲之/亦醉故呼馬酒)其七十人可罷大凡八百二十九人¶
　其三百八十八人不可罷可領屬大樂其四百四十¶
　一人不應經法或鄭衞之聲可罷奏可然百姓漸漬¶
　日久又不制雅樂相變豪富吏民湛沔自若(湛讀沈/又耽)¶
平帝元始元年放鄭聲¶
五年召天下通知鍾律者¶
世祖建武十三年四月耿弇罷益州傳送公孫述瞽師¶
郊廟樂器葆車輿輦於是法物始備隴蜀平後乃増廣¶
<pb:KR2m0009_WYG_128-29b>¶
郊祀凡樂奏青陽朱眀西皓元㝠及雲翹育命舞其後¶
登封泰山北郊祀后土用樂皆如南郊¶
眀帝永平三年博士曹充上言漢再受命宜興禮樂引¶
尚書璇璣鈐曰有帝漢出徳洽作樂名予乃詔改大樂¶
官曰大予樂詩曲操以俟君子自是樂凡四品一曰大¶
予樂郊廟上陵諸食舉之二曰周頌雅樂辟雍饗射六¶
宗社稷用之三曰黄門鼓吹樂天子宴樂羣臣用之四¶
曰短簫鐃樂軍中用之(即凱/歌也)又采百官詩頌以為登歌¶
<pb:KR2m0009_WYG_128-30a>¶
其後章帝親著歌詩四章列在食舉又制雲臺十二門¶
詩各以其月祀而奏之¶
熹平四年中出雲臺十二門新詩下大予樂官習誦被¶
聲與舊詩並行撰録以成樂志¶
　大予樂令掌伎樂凡國祭祀掌請奏樂及大饗用樂¶
　掌其陳序¶
十月烝祭光武廟初奏文始五行武徳之舞(光武草創/禮樂未備)¶
(今始/奏之)既而公卿奏議世祖廟登歌八佾舞功名東平王¶
<pb:KR2m0009_WYG_128-30b>¶
蒼議以為漢制舊典宗廟各奏其樂不皆相襲以眀功¶
徳髙皇帝除殘賊有天下作武徳之舞孝文躬行節儉¶
除刑施澤景帝制昭徳之舞孝武開地置郡威震海外¶
宣帝制盛徳之舞光武皇帝受命中興撥亂反正宇内¶
治平方外震服修建三雍肅穆典祀功徳巍巍比隆前¶
代樂名宜曰大武之舞(宗文始五行武/徳之舞為之)¶
章帝即位太尉趙熹奏孝眀皇帝功徳茂盛宜上尊號¶
曰顯宗四時祫食於世祖廟奏武徳文始五行之舞東¶
<pb:KR2m0009_WYG_128-31a>¶
平王蒼上言昔孝文廟樂曰昭徳之舞孝武廟樂曰盛¶
徳之舞今皆祫食於髙廟昭徳之舞不進與髙廟同樂¶
今孝眀皇帝在世祖廟當用樂盛徳之樂無所施如自¶
立廟作武徳之舞從之¶
建初五年始行十二月迎氣樂立春之日迎春於東郊¶
歌青陽八佾舞雲翹之舞立夏之日迎夏於南郊歌朱¶
眀八佾舞雲翹之舞先立秋十八日迎黄靈於中兆歌¶
朱眀八佾舞雲翹育命之舞立秋之日迎秋於西郊歌¶
<pb:KR2m0009_WYG_128-31b>¶
西皓八佾舞育命之舞立冬之日迎冬於北郊歌元𡨕¶
八佾舞育命之舞(祭祀志又獻帝起居注曰建安八年/公卿迎氣北郊始復用八佾皇覽曰)¶
(迎禮春夏秋冬之樂又順天道天子迎春於東堂唱之/以角舞之以羽翟此迎春之樂也迎夏於南堂唱之以)¶
(徴舞之以鼓鞉此迎夏之樂也迎秋於西堂唱之以商/舞之以干戚此迎秋之樂也迎冬北堂唱之以羽舞之)¶
(以干戈此/迎冬之樂)¶
　馬防上言聖人作樂所以宣氣致和順隂陽也臣愚¶
　以為可因歲首發太蔟之律奏雅頌之音以迎和氣¶
　時以作樂器費多遂獨行十二月迎氣樂也¶
<pb:KR2m0009_WYG_128-32a>¶
和帝即位有司奏上尊章帝廟曰肅宗共進武徳之舞¶
制可¶
順帝陽嘉二年十月庚午行禮辟雍奏應鍾始復黄鍾¶
樂器隨月律(喪紀云初隨/月律作應鍾)¶
　諸行出入皆鳴鐘作樂其有災眚有他故若求雨止¶
　雨皆不鳴鐘不作樂(行謂乗輿/出入也)¶
獻帝建安八年公卿初迎冬於北郊總章始復備八佾¶
舞(因亂久廢今復見之自東京大亂絶/無金石之樂樂章亡缺不可復知)¶
<pb:KR2m0009_WYG_128-32b>¶
魏武帝平荆州獲杜䕫善八音常為漢雅樂郎尤悉樂¶
事於是使創定雅樂時又有散騎郎鄧静尹商善調雅¶
樂歌師尹商能歌宗廟郊祀之曲舞師馮肅能曉知先¶
代諸舞䕫悉領之逺考經籍近采故事考㑹古樂始設¶
軒懸鐘磬復先代古樂自䕫始也而柴玉左延年之徒¶
妙善鄭聲被寵唯䕫好古存正¶
文帝受禪後改漢巴渝舞曰昭武舞改安世樂曰正始¶
樂嘉至樂曰迎靈樂武徳樂曰武頌樂昭容樂曰昭業¶
<pb:KR2m0009_WYG_128-33a>¶
樂雲翹舞曰鳯翔舞育命舞曰靈應舞武徳舞曰舜頌¶
舞正始舞曰大韶舞五行舞曰大武舞其衆歌詩多則¶
前代之舊使王粲改作登歌安世及巴渝詩而已¶
眀帝太和初詔曰凡音樂以舞為主自黄帝雲門以下¶
至於周大武皆太廟舞名也然則其所司之官皆曰大¶
樂所以總領諸物不可以一物為名樂官自如故為大¶
樂大樂漢書舊名後漢依讖改為大予樂官至是改復¶
舊於是公卿奏今請太祖武皇帝樂宜曰武始之舞武¶
<pb:KR2m0009_WYG_128-33b>¶
神武也武又跡也言神武之始又王跡所起也髙祖文¶
皇帝宜曰咸熙之舞咸皆也熙興也言應受命之運天¶
下由之皆興也夫歌以詠徳舞以象事於文文武為斌¶
臣等謹製樂舞名章斌之舞(所以章/眀聖徳)今有事於天地宗¶
廟則此三舞宜並以薦享及臨朝大享並宜舞之臣等¶
思惟二舞宜有總名可名大鈞之樂鈞平也言大魏三¶
代同功以至崇平也侍中繆襲又奏安世歌本漢時歌¶
名今詩非徃歌之文則宜變改安世樂猶同房中之樂¶
<pb:KR2m0009_WYG_128-34a>¶
也徃昔議者以房中歌后妃之徳以風天下正夫婦焉¶
宜改安世之名而為正始之樂襲又省安世歌詩有后¶
妃之義方今享先祖恐失禮意可改安世歌曰享神歌¶
奏可文帝已改安世為正始而襲至是又改為享神王¶
肅議髙皇至髙祖文昭廟皆宜兼用先代及武始大鈞¶
之舞按漢時有短簫鐃歌之樂其曲有朱鷺思悲翁艾¶
如張上之回雍離戰城南巫山髙上陵將進酒君馬黄¶
芳樹有所思雉子班聖人出上雅臨髙臺逺如期石留¶
<pb:KR2m0009_WYG_128-34b>¶
務成元雲黄雀釣竿等曲列於鼓吹多序戰陣之事及¶
魏受命改其十二曲使繆襲為詞述以功徳言代漢之¶
意¶
　¶
　¶
　¶
　¶
　文獻通考卷一百二十八¶
