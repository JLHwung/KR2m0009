# -*- mode: mandoku-view; -*-
#+TITLE: 文獻通考
#+DATE: 2015-08-24 22:49:38.912990
#+PROPERTY: ID KR2m0009
#+PROPERTY: BASEEDITION WYG    
#+PROPERTY: JUAN 卷二百六十
<pb:KR2m0009_WYG_260-1a>¶
欽定四庫全書¶
　文獻通考卷二百六十¶
　　鄱　陽　馬　端　臨　貴　與　著¶
　封建考一¶
　　上古至周封建之制¶
黄帝之時神農氏世衰(謂神農氏後代子孫道德/衰薄非指炎帝之身也)諸侯¶
相侵伐暴虐百姓而神農氏弗能征於是軒轅乃習用¶
干戈征不享諸侯咸来賔從而蚩尤最為不恭莫能伐¶
<pb:KR2m0009_WYG_260-1b>¶
炎帝欲侵陵諸侯諸侯咸歸軒轅軒轅乃修德振兵以¶
與炎帝戰於阪泉之野三戰然後得其志(謂黄帝克/炎帝之後)蚩¶
尤作亂不用帝命黄帝乃徴師諸侯與蚩尤戰於涿鹿¶
之野遂禽殺蚩尤(蚩尤當時諸/侯之強者)而諸侯咸尊軒轅為天¶
子代神農氏是為黄帝天下有不順者黄帝從而征之¶
平者去之置左右大監監於萬國(上監去聲下監平聲/監若周召分陕也)¶
萬國和而鬼神山川封禪與為多焉¶
舜正月上日受終于文祖(上日朔日終謂堯終帝位之/事文祖堯文德之祖廟也)¶
<pb:KR2m0009_WYG_260-2a>¶
輯五瑞既月乃日覲四嶽羣牧班瑞于羣后(輯斂既盡/覲見班還)¶
(后君也舜斂公侯伯子男之瑞圭璧盡以正月中乃/日日見四嶽及九州牧監還五瑞於諸侯與之正始)嵗¶
二月東廵守至于岱宗柴(既班瑞之明月乃東廵/燔柴乃祭天告至也)望秩¶
于山川(東嶽諸侯境内名山大川如其秩次望/祭之如五嶽視三公四瀆視諸侯之類)肆覲東¶
后協時月正日同律度量衡(合四時之氣節月之大小/日之甲乙使齊一也律法)¶
(制及尺丈斛斗斤兩皆/均同律隂吕陽律也)修五禮(吉凶軍/賔嘉)五玉(五等諸/侯所執)三¶
帛(諸侯世子執纁公之孤/執元附庸之君執黄)二生(卿執羔大夫/執鴈是也)一死(士執/雉)¶
䞇如五器(噐圭/璧也)卒乃復(器還䞇/不還也)五月南廵守至于南岳¶
<pb:KR2m0009_WYG_260-2b>¶
如岱禮八月西廵守至于西岳如初十有一月朔廵守¶
至于北岳如西禮歸格于藝祖用特(廵守四嶽然後歸/告至文祖廟特一)¶
(牛/也)五載一廵守羣后四朝(各朝於方/嶽之下)敷奏以言明試以¶
功車服以庸¶
　　按封建莫知其所從始也三代以前事迹不可考¶
　　召㑹征討之事見於史記黄帝紀廵守朝覲之事¶
　　見於虞書舜典故摭其所紀以為事始¶
禹承唐虞之盛塗山之會諸侯執玉帛者萬國及其衰¶
<pb:KR2m0009_WYG_260-3a>¶
也有二窮孔甲之亂遭桀行暴諸侯相兼逮湯受命其¶
能存者三千餘國方於塗山十損其七其後紂作滛虐¶
周武王致商之罪一戎衣而天下治定五等之封凡千¶
七百七十三國又減湯時千三百國¶
　　鄭氏曰春秋傳曰禹㑹諸侯於塗山執玉帛者萬¶
　　國言執玉帛者則是惟謂中國耳中國而言萬國¶
　　則是諸侯之地有方百里有方七十里有方五十¶
　　里禹承堯舜而然矣要服之地内方七千里乃能¶
<pb:KR2m0009_WYG_260-3b>¶
　　容之夏末既衰夷狄内侵諸侯相并土地減國數¶
　　少殷湯承之更制中國方三千里之界亦分為九¶
　　州而建此千七百七十三國焉周公復唐虞之舊¶
　　域分其五服為九其要服之内亦方七千里而因¶
　　殷諸侯之數廣其土增其爵耳¶
　　臨川王氏曰禹㑹諸侯執玉帛者萬國此左氏之¶
　　妄也禹之㑹塗山在東方不過見東方諸侯耳豈¶
　　使四海之内㑹於一山之下哉以禹之時有萬國¶
<pb:KR2m0009_WYG_260-4a>¶
　　則不當指塗山而言也書曰萬國總四海之内大¶
　　畧而言且九州之地今可以見若皆以為國則山¶
　　川沮澤不可以居民獨立一君孰為之民乎¶
　　慈湖楊氏曰堯舜協和萬邦春秋傳稱禹㑹諸侯¶
　　執玉帛者萬國此言其大數耳使不滿亦可言萬¶
　　或倍萬亦可言萬如言萬物萬民奚止於萬耶皆¶
　　舉其大畧言之耳先儒顧必欲整整釋所謂萬數¶
　　鄭康成謂州十有二師者州立十二人為諸侯師¶
<pb:KR2m0009_WYG_260-4b>¶
　　盖百國一師州十有二師則州千二百國也八州¶
　　九千六百國餘四百國在畿内則整整為萬國不¶
　　多一不少一吁可哂哉公羊說殷三千諸侯周千¶
　　八百諸侯孝經說亦云周千八百諸侯此㦯據古¶
　　志而云漢博士求其說而不可得遂為之說曰四¶
　　海之内九州州方千里州建百里之國三十(云/云)凡¶
　　二百一十國八州千六百八十國又天子之縣¶
　　内方百里之國九(云/云)凡九十三國以應周千八百¶
<pb:KR2m0009_WYG_260-5a>¶
　　諸侯之數武王之興不期而㑹盟津者八百諸侯¶
　　康成遂又謂三分有二則殷末千二百諸侯牽合¶
　　可&KR0015;之甚獨不思諸侯之建不知其所始其為君¶
　　為長者地醜德齊莫能相尚其間聖人出焉舉天¶
　　下咸歸服之是為帝為王夫所謂為君為長者皆¶
　　諸侯也大小多少之數豈得而預定則又豈能新¶
　　立法更易之増損之以合王制所言之數耶武王¶
　　克商滅國者五十爾餘率因其舊則周所封建亦¶
<pb:KR2m0009_WYG_260-5b>¶
　　不多矣詎能盡更而易之雖有功德則加地有罪¶
　　則削地其有功有罪者亦不見數姑仍其舊乃勢¶
　　之常而漢儒為是等等差差不可少有増損之制¶
　　則亦不思之甚矣¶
　　先公曰愚按禹㑹塗山執玉帛者萬國𫝊夏商及¶
　　周文武之間止千七百餘國盟津之㑹雖曰八百¶
　　諸侯然未嘗有以名字自見者曽不如庸蜀羌髳¶
　　微盧彭濮之猶以其號自見者何也異時周家所¶
<pb:KR2m0009_WYG_260-6a>¶
　　資以藩屛王室者皆周所自封之諸侯而古諸侯¶
　　無所存者如奚仲之後為薛臯陶之後為六蓼僅¶
　　見於春秋時此所謂古諸侯也然皆小國寡民凛¶
　　不自保於强大之間而終以見滅耳栁子厚言封¶
　　建非聖人意也勢也資以滅夏者湯不得而廢資¶
　　以滅商者武王不得而廢也蘇黄門言商周之初¶
　　上古諸侯碁布天下植根深固是以新故相繼勢¶
　　如犬牙數世之後皆為故國不可復動是則然矣¶
<pb:KR2m0009_WYG_260-6b>¶
　　今以當時事勢推之所謂古諸侯者土地人民其¶
　　存餘㡬亦何不可廢不可動之有武王周公定周¶
　　之初封建可也郡縣亦可也聖人之心以公而不¶
　　以私封建則世守其國家而以天下之地與天下¶
　　為公郡縣則更易其守令而以天下之&KR0096;為一人¶
　　之私公私之分而享國之久近存焉耳¶
王制凡四海之内九州州方千里州建百里之國三十¶
七十里之國六十五十里之國百有二十凡二百一十¶
<pb:KR2m0009_WYG_260-7a>¶
國名山大川不以封其餘以為附庸閒田八州州二百¶
一十國(閒音閑十建立也立大國三十十三公也立次/國六十  六卿也立小國百二十十二小卿也)¶
(名山大澤不以封者與民同財不得障管亦賦稅之而/已此大界方三千里三三而九方千里者九也其一為)¶
(縣内餘八各立一州此殷制也周公制禮九州大界方/七千里七七四十九方千里者四十有九其一為畿内)¶
(餘四十八八州各有方千里者六設法一州封地方五/百里者不過四謂之大國又封方四百里者不過六又)¶
(封方三百里者不過十一謂之次國又封方二百里者不/過二十五及餘方百里者謂之小國盈上四等之數并)¶
(四十六一州二百一十國則餘方百里者百六十四也/凡處地方千里者五方百里者五十九餘方百里者四)¶
(十一附/庸地也)天子之縣内方百里之國九七十里之國二十¶
<pb:KR2m0009_WYG_260-7b>¶
有一五十里之國六十有三凡九十三國名山大澤不¶
以肦其餘以祿士為間田(縣内夏時天子所居州界名/也殷曰畿詩殷頌曰邦畿千)¶
(里惟民所止周亦曰畿畿内大國九者三公之田三為/有致仕者副之為六也其餘三待封王之子弟次國二)¶
(十一者卿之田六亦為有致仕者副之為十二又三為/三孤之田其餘六亦待封王之子弟小國六十三大夫)¶
(之田二十七亦為有致仕者副之為五十四其餘九亦/以待封王之子弟三孤之田不副者以其無職佐公論)¶
(道耳雖有致仕猶可/即而謀焉朌讀為班)凡九州千七百七十三國天子之¶
元士諸侯之附庸不與(與音預禹不與不在數中也春/秋傳曰  㑹諸侯於塗山執玉)¶
(帛者萬國言執玉帛則是惟謂中國耳中國而言萬國/則是諸侯之地有方百里有方七十里有方五十里者)¶
<pb:KR2m0009_WYG_260-8a>¶
(禹承堯舜而然矣要服之内地方七千里乃能容之夏/末既衰夷狄内侵諸侯相并土地減國数少殷湯承之)¶
(更制中國方三千里之界亦分為九州而建此千七百/七十三國焉周公復唐虞之舊域分其五服為九其要)¶
(服之内亦方七千里而因殷諸侯之數廣其土増其爵/耳孝&KR0052;說曰周千八百諸侯布列五千里内此又改周)¶
(之法闗盛衰之中三七之間以為說也終此說之意五/五二十五方千里者二十五也其一為畿内餘二十四)¶
(州各有方千里者三其餘諸/侯之地大小則未得而聞也)¶
　　朱子語録曰封國之制漢儒之說只是立下一箇¶
　　算法非惟施之當今不可行求之昔時亦有難暁¶
　　處且如九州之地冀州極濶河東河北皆在焉雍¶
<pb:KR2m0009_WYG_260-8b>¶
　　州亦濶陕西五路皆屬焉若青兖徐豫則疆界有¶
　　不足者矣設如夏時封建之國至商革命之後不¶
　　成地多者削其國以予少者如此則彼未必服或¶
　　以生亂又如周王以原田予晋文其民不服至於¶
　　伐之盖世守其地不肯遽從他人若封王子弟必¶
　　湏有空地方可封左氏載齊地蒲姑氏因之而後¶
　　太公因之若成王不得蒲姑之地太公亦未有頓¶
　　放處¶
<pb:KR2m0009_WYG_260-9a>¶
此諸侯出軍之制¶
<pb:KR2m0009_WYG_260-10a>¶
¶
<pb:KR2m0009_WYG_260-11a>¶
¶
<pb:KR2m0009_WYG_260-12a>¶
¶
<pb:KR2m0009_WYG_260-13a>¶
¶
<pb:KR2m0009_WYG_260-14a>¶
周禮大司徒凡建邦國以土圭土其地而制其域諸公¶
之地封疆方五百里其食者半諸侯之地封疆方四百¶
里其食者參之一諸伯之地封疆方三百里其食者參¶
之一諸子之地封疆方二百里其食者四之一諸男之¶
地封疆方百里其食者四之一職方氏凡邦國千里封¶
公以方五百里則四公方四百里則六侯方三百里則¶
十一伯方二百里則二十五子方百里則百男以周知¶
天下¶
<pb:KR2m0009_WYG_260-14b>¶
尚書武成列爵惟五分土惟三¶
孟子萬章北宮錡問周室班爵祿孟子曰公侯皆方百¶
里伯七十里子男五十里不能五十里者不達於天子¶
附於諸侯曰附庸¶
左傳子産曰天子之地一圻列國一同¶
　　唐氏曰學者見司徒建邦國封疆與武成分土之¶
　　等孟子班祿之制不合因謂周禮非周公之制為¶
　　周禮者又强為之說曰周九州之界方七千里周¶
<pb:KR2m0009_WYG_260-15a>¶
　　公變商湯之制雖小國地皆方百里是皆未深考¶
　　之耳費誓曰魯人三郊三遂左氏曰成國不過半¶
　　天子之軍諸侯之大者三軍可也然則大國三軍¶
　　出於三郊三遂副之周制然矣牧誓曰武王戎車¶
　　三百兩虎賁三百人御事司徒司馬司空然則大¶
　　國三軍三卿為之帥一軍之戎車百二十五乗商¶
　　制然矣商周諸侯之軍制既同分土之制安得而¶
　　異周之九服即禹之五服烏覩所謂七千里者周¶
<pb:KR2m0009_WYG_260-15b>¶
　　公相武王滅國者五十而所立七十一國分土之¶
　　制遽過於商大者二十四倍小者猶三倍何所容¶
　　之後儒不能通則曰是兼附庸誠是也抑不思百¶
　　里之地提封萬井三分去一為六萬夫之地悉以¶
　　家一人率之為兵六萬尚不足三郊三遂七萬五¶
　　千人之數為車六百乗亦不足千乗之數所謂園¶
　　㕓宅田土田賈田官田賞田牛田牧田與卿大夫¶
　　公子弟之采邑於何容之家既役其一人百畆又¶
<pb:KR2m0009_WYG_260-16a>¶
　　征其什一他無餘地車輦馬牛干戈之屬於何出¶
　　之百畆之分以中農計之足食七人什取其一則¶
　　十夫而食七人古庶人在官次等之祿也六萬夫¶
　　之稅足當中農夫六千人而已三鄉之吏九千四¶
　　百六十人於何給之尚未言三遂之吏與其百官¶
　　之衆府史胥徒之祿宗廟朝廷之禮王國之朝貢¶
　　四鄰之邦交於何取用也百里之地不足為公侯¶
　　之國明甚况七十里止二萬九千四百夫之地五¶
<pb:KR2m0009_WYG_260-16b>¶
　　十里止一萬五千夫之地其不能為諸侯之國抑¶
　　又明矣然則子産孟子之言非歟曰二子何可非¶
　　也抑古人之為言省文而互見詳而考之未有不¶
　　合者古之為國有軍有賦王六軍大國三軍次國¶
　　二軍小國一軍此軍也出於國之郊者也天子萬¶
　　乗諸侯千乗此賦也出於成國者也自軍言之則¶
　　方百里而具三軍方七十里而具二軍方五十里¶
　　而具一軍推而上之方二百里而具六軍自賦言¶
<pb:KR2m0009_WYG_260-17a>¶
　　之則方千里而具萬乗二百一十里而具千乗通¶
　　軍與賦而言之則方千里者為兵車萬九百乗推¶
　　而下之方百里者為方五十里者四五十里具一¶
　　軍又五十里者為一遂合為兵車二百五十乗餘¶
　　方五十里者一定出賦五十乗軍賦合三百乘男¶
　　之國也由是推而上之七十里而具二軍又七十¶
　　里而具二遂略當一同合為兵車五百乘加一同¶
　　定出賦百乘軍賦合六百乘伯之國也百里而具¶
<pb:KR2m0009_WYG_260-17b>¶
　　三軍又百里而具三遂合為兵車七百五十乘加¶
　　二同有半定出賦二百五十乘軍賦合千乘公之¶
　　國也伯二同則方百四十一里公四同有半則方¶
　　二百一十一里子下同於男侯上同於公是謂分¶
　　土惟三自是而外則附庸也山川也土田也雖未¶
　　必皆其所有皆在封疆之内矣今夫顓㬰昔者先¶
　　王以為東䝉主且在邦域之中矣此附庸在封疆¶
　　之證也居常與許復周公之宇此土田在封疆之¶
<pb:KR2m0009_WYG_260-18a>¶
　　證也奄有龜蒙遂荒大東奄有鳬繹遂荒徐宅此¶
　　山川在封疆之證也封疆之内附庸山川土田皆¶
　　在焉然皆非出軍制賦之壌故地方七百里而止¶
　　於革車千乘則舉封疆而言雖七百里猶可而况¶
　　五百里四百里三百里二百里百里乎故於天子¶
　　言千里者兼軍賦而言之於諸侯言百里七十里¶
　　五十里者獨舉軍制而言也於天子言萬乘者以¶
　　賦法通率也於諸侯言千乘者兼軍賦而言也於¶
<pb:KR2m0009_WYG_260-18b>¶
　　諸公言五百里諸侯言四百里伯言三百里子言¶
　　二百里者包山川土田附庸於封疆也於諸男言¶
　　百里者獨舉其出軍賦之封疆也凡此者皆省文¶
　　而互見若異而相通何嘗纎毫牴牾哉且先王之¶
　　於諸侯豈其封疆一定而遂無所勸懲哉公之地¶
　　錫之山川土田附庸合五百里而止侯伯子亦然¶
　　男之百里所自有有慶而益以地則豈以百里為¶
　　拘哉存男之百里以見自有之封疆耳公侯伯子¶
<pb:KR2m0009_WYG_260-19a>¶
　　慶而益責而削皆在封疆之中矣此周公之定制¶
　　而成王廣魯以七百里則廣周公云爾非周公之¶
　　制所得而拘也於齊有賜履焉於衛有封畛土略¶
　　焉於韓侯有奄受北國焉山川土田附庸㦯得其¶
　　全㦯得其偏皆封疆之數也與武成孟子之言盖¶
　　相表裏矣然則其食者半三之一四之一諸儒之¶
　　說孰是乎曰皆非也鄭司農謂所食租稅之數男¶
　　適五十里是大國貢輕小國貢重也鄭康成謂公¶
<pb:KR2m0009_WYG_260-19b>¶
　　以一易侯伯以再易子男以三易是大國土沃而¶
　　小國土瘠九等自不易至再易而止未有三易者¶
　　豈諸侯之地皆無不易者哉康成之說既不通司¶
　　農之說又倒置輕大而重小是侮弱而畏强也豈¶
　　所謂裒多益寡稱物平施周道如砥其直如矢者¶
　　哉子産曰先王班貢輕重以列列尊貢重甸服也¶
　　甸非侯甸之甸乃祭公所謂邦内甸服也畿外諸¶
　　侯則列尊貢重矣公半侯伯三之一子男四之一¶
<pb:KR2m0009_WYG_260-20a>¶
　　不亦尊重而卑輕乎康成曰大國貢重正之也小¶
　　國貢輕字之也其意是矣奈何以一易冄易三易¶
　　為說也授之沃壌而貢重予之瘠土而貢輕是乃¶
　　適當然烏在其為正之字之㢤當以王食其半三¶
　　之一四之一為正然王食豈盡取其所稅㢤諸侯¶
　　以什一取民王又以什一取諸侯則四之一者是¶
　　乃四十之一耳甸稍縣都皆無過十二於其什一¶
　　之中槩取其二焉此甸服之所以列卑貢重歟職¶
<pb:KR2m0009_WYG_260-20b>¶
　　方氏七伯當為什一伯注說為是¶
　　陳氏禮書曰夫列爵惟五所以稱其德分土惟三¶
　　所以等其功徳異而功有所同故公侯之地同於¶
　　百里子男之地同於五十里地同而附庸有所異¶
　　故諸公之地方五百里諸侯之地方四百里諸伯¶
　　之地方三百里諸子之地方二百里諸男之地方¶
　　百里盖三等之地正封也五等之附庸廣封也正¶
　　封則尺地莫非其土一民莫非其臣尊者嫌於盛¶
<pb:KR2m0009_WYG_260-21a>¶
　　而無所屈卑者嫌於削而無所立故公之地必下¶
　　而從侯男之地必上而從子至於廣封則欲上之¶
　　政令有所統而不煩下之職貢有所附而不費又¶
　　非諸侯得以擅之也而尊者不嫌於太多卑者不¶
　　嫌於太寡故公之地必五百里而異於侯男之地¶
　　止百里而異於子也¶
　　朱氏語録曰向来君舉進制度說周禮封疆方五¶
　　百里是周圍五百里徑只百二十五里方四百里¶
<pb:KR2m0009_WYG_260-21b>¶
　　徑只百里方三百里徑只七十五里方二百里徑¶
　　只五十里方百里者徑只二十五里自竒其說與¶
　　王制等語相合然本文方千里之地以封公則四¶
　　公以封侯則六侯以封伯則七伯以封子則二十¶
　　五子以封男則百男其地已有定數此說如何可¶
　　通况男國二十五里之小則國君即今之一耆長¶
　　耳何以為國君¶
　　按諸侯分封受地之多寡周禮大司徒職方氏所¶
<pb:KR2m0009_WYG_260-22a>¶
　　載與王制及子産孟子所言不合鄭注以為合山¶
　　川附庸而言先儒遂欲融㑹二說而一之如陳祥¶
　　道唐仲友之論特為明暢故&KR0640;錄之若止齊徑圍¶
　　之說則侯伯子之地僅可脗合而公之地多二十¶
　　五里男之地僅得五十里之半其與王制孟子所¶
　　言均之為齟齬不合耳¶
　　右分封之制¶
<pb:KR2m0009_WYG_260-23a>¶
司馬九畿之圖　　　　　　　(二百六十卷/)　　　　(二十/三)¶
　¶
　¶
　¶
　¶
　¶
　¶
　¶
<pb:KR2m0009_WYG_260-23b>¶
　¶
　¶
　¶
　¶
　¶
　¶
　¶
職方氏大行人九服同制(行人只言貢故鎮夷同於蕃國/若論地域鎮夷猶在九州之内)¶
<pb:KR2m0009_WYG_260-24a>¶
禹貢五百里甸服百里賦納總二百里納銍三百里納¶
秸服四百里粟五百里米(甸服畿内之地也甸田服事/也以皆田賦之事故謂之甸)¶
(服五百里者王城之外四面皆五百里也禾本全曰總/刈禾曰銍半藳也半藁去皮曰秸謂之服者三百内去)¶
(王城為近非惟納總銍秸而又使之服輸將之事也獨/於秸言之者總前二者而言也粟穀也内百里為最近)¶
(故并禾本總賦之外百里次之只刈禾半藁納也外百/里又次之去藁麤皮納也外百里為逺去其穗而納穀)¶
(也外百里為尤逺去其穀而納米也盖量其地之逺近/而為納賦之輕重精粗也此分甸服五百里而為五等)¶
(者/也)五百里侯服百里采二百里男邦三百里諸侯(侯服/者侯)¶
(國之服甸服外四面又各五百里也采者卿大夫邑地/男邦男爵小國也諸侯諸侯之爵大國次國也先小國)¶
<pb:KR2m0009_WYG_260-24b>¶
(而後大國者大可以禦外侮小得以安内/附也此所謂分侯服五百里而為三等也)五百里綏服¶
三百里揆文教二百里奮武衛(綏安也謂之綏者漸逺/王畿而取撫安之義侯)¶
(服外四面又各五百里也揆度也綏服内取王城千里/外取荒服千里介於内外之間故内三百里揆文教外)¶
(二百里奮武衛文以治内武以治外聖人所以巖/華夏之辨者如此此分綏服五百里而為二等也)五百¶
里要服三百里夷二百里蔡(要服去王畿已逺皆夷狄/之地其文法畧於中國謂)¶
(之要者取要約之義特羈縻之而已綏服外四面又各/五百里也蔡放也左傳云蔡二叔是也流放罪人於此)¶
(也此分要服五百/里而為二等也)五百里荒服三百里蠻二百里流(荒/服)¶
(去王畿益逺而經畧之者視要服為尤畧也以其荒野/故謂之荒服要服外四面又各五百里也流流放罪人)¶
<pb:KR2m0009_WYG_260-25a>¶
(之地蔡與流皆所以處罪人而罪有輕重故地有/逺近之别也此所謂分荒服五百里而為二等也)¶
　　蔡氏曰今按毎服五百里五服則二千五百里南¶
　　北東西相距五千里故益稷篇言弼成五服至于¶
　　五千然堯都冀州冀之北境并雲中涿易亦恐無¶
　　二千五百里藉使有之亦皆沙漠不毛之地而東¶
　　南財賦所出則反棄於要荒以地勢考之殊未可¶
　　暁但意古今地土盛衰不同當舜之時冀北之地¶
　　未必荒落如後世耳亦猶閩浙之間舊為蠻夷淵¶
<pb:KR2m0009_WYG_260-25b>¶
　　藪而今富庶繁衍遂為上國土地興廢不可以一¶
　　時概也周制九畿曰侯甸男采衛蠻夷鎮蕃毎畿¶
　　亦五百里而王畿又不在其中併之則一方五千¶
　　里四方相距為萬里盖倍禹服之數也漢地志亦¶
　　言東西九千里南北一萬三千里先儒皆疑禹服¶
　　之狭而周漢地廣或以周服里數皆以方言㦯以¶
　　古今尺有長短或以為禹直方計而後世以人迹¶
　　屈曲取之要之皆非的論盖禹聲教所及則地盡¶
<pb:KR2m0009_WYG_260-26a>¶
　　四海而其疆理則止以五服為制至荒服之外又¶
　　别為區畫如所謂咸建五長是已周漢則盡其地¶
　　之所至而疆畫之也¶
周禮大司馬乃以九畿之籍施邦國之政職方千里曰¶
國畿其外方五百里曰侯畿又其外方五百里曰甸畿¶
又其外方五百里曰男畿又其外方五百里曰采畿又¶
其外方五百里曰衛畿又其外方五百里曰蠻畿又其¶
外方五百里曰夷畿又其外方五百里曰鎮畿又其外¶
<pb:KR2m0009_WYG_260-26b>¶
方五百里曰蕃畿¶
職方氏乃辨九服之邦國方千里曰王畿其外方五百¶
里曰侯服又其外方五百里曰甸服又其外方五百里¶
曰男服又其外方五百里曰采服又其外方五百里曰¶
衛服又其外方五百里曰蠻服又其外方五百里曰夷¶
服又其外方五百里曰鎮服又其外方五百里曰蕃服¶
大行人邦畿方千里其外方五百里謂之侯服嵗一見¶
其貢祀物又其外方五百里謂之甸服二嵗一見其貢¶
<pb:KR2m0009_WYG_260-27a>¶
嬪物又其外方五百里謂之男服三嵗一見其貢器物¶
又其外方五百里謂之采服四嵗一見其貢服物又其¶
外方五百里謂之衛服五嵗一見其貢材物又其外方¶
五百里謂之要服六嵗一見其貢貨物九州之外謂之¶
蕃國世一見各以其所貴寳為摰¶
國語周語祭公謀父諫穆王曰先王之制邦内甸服邦¶
外侯服侯衛賔服蠻夷要服戎狄荒服甸服者祭侯服¶
者祀賔服者享要服者貢荒服者王日祭月祀時享嵗¶
<pb:KR2m0009_WYG_260-27b>¶
貢終王¶
　　唐氏曰堯命治水弼成五服自王畿而至荒服面¶
　　各二千五百里九州之境方五千里為方千里者¶
　　二十五九州之外東漸西被朔南暨聲教者不在¶
　　五服之内則與九州之法實同無毫厘差矣學者¶
　　惑於五百里之說謂周公斥大封域九州之界方¶
　　七千里非也又謂夷鎮皆在九州之外亦非也㦯¶
　　謂周之境廣於禹貢五百里雖稍異於鄭氏亦未¶
<pb:KR2m0009_WYG_260-28a>¶
　　盡知禹貢也若如二說則不惟不與禹貢合周官¶
　　既言六服又言五服祭公謀父周人也不言九服¶
　　而言五服何㢤盖九服五服一也自禹貢一面言¶
　　之率五百里為限周禮以二面言之率以二百五¶
　　十里為限則自鎮畿而内二畿而當一服與弼成¶
　　五服至于五千無纎毫牴牾者周公祭公之說亦¶
　　不待釋而眀矣惟蕃畿在九州之外即所謂東漸¶
　　西被朔南暨聲教者也周官以二百五十里率之¶
<pb:KR2m0009_WYG_260-28b>¶
　　亦非地域止於此也夷鎮尚在九州之内以其荒¶
　　服使之終王各摰所寳同於蕃國行人之言與周¶
　　官六服合矣不謂夷鎮即在九州之外也然則商¶
　　制如何曰詩頌曰邦畿千里維民所止肇域彼四¶
　　海自邦畿至四海知其與禹貢周禮同制也又曰¶
　　自彼氐𦍑莫敢不来享莫敢不来王中舉来享外¶
　　舉来王知其與祭公之言合也况作康誥之初周¶
　　禮未制已言侯甸男邦采衛則周因商禮其可知¶
<pb:KR2m0009_WYG_260-29a>¶
　　矣然則王制言四海之内九州州方千里四海之¶
　　内斷長補短方三千里說者謂商之制有諸乎曰¶
　　王制漢文帝博士所作自春秋而降四夷交侵中¶
　　國之境土褊矣王制采六經而作欲行諸當時此¶
　　乃據所見境土言之豈商制哉方五千里為方千¶
　　里者二十五由堯迄周無異制也况禹貢五服自¶
　　侯服而外已有百里二百里三百里之别與周九¶
　　畿何異哉今具圗以見禹貢周禮祭父所言皆同¶
<pb:KR2m0009_WYG_260-29b>¶
　　制并畿内郊甸稍縣都納總銍秸粟米之制具著¶
　　焉¶
　　右畿服之制¶
　¶
　¶
　¶
　¶
　文獻通考卷二百六十¶
