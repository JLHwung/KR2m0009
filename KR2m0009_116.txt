# -*- mode: mandoku-view; -*-
#+TITLE: 文獻通考
#+DATE: 2015-08-24 22:49:34.728956
#+PROPERTY: ID KR2m0009
#+PROPERTY: BASEEDITION WYG    
#+PROPERTY: JUAN 卷一百十六
<pb:KR2m0009_WYG_116-1a>¶
欽定四庫全書¶
　文獻通考卷一百十六¶
　　鄱　陽　馬　　端　臨　貴　與　著¶
　王禮考十一¶
　　乗輿車旗鹵簿¶
昔人皇氏乗雲駕六羽出谷口或云祗車也及五龍氏¶
乗龍上下以治古史考之黄帝作車至少皥始駕牛及¶
陶唐氏制彤車乗白馬則馬駕之初也¶
<pb:KR2m0009_WYG_116-1b>¶
黄帝振兵教熊羆貔□貙虎制陣法設五旗五麾¶
有虞氏因彤車而制鸞車(鸞有鸞/和也)　有虞氏之旂(有虞/氏當)¶
(言綏夏后氏當言旂此盖錯誤也綏謂注旄/牛尾於杠首所謂大麾周禮王建大麾以朝)¶
夏后氏因鸞車而制鉤車(鉤有曲盖曲盖者謂曲前/䦨也鉤之言不揉自曲)俾¶
車正奚仲建斿旐尊卑上下各有等級　夏后氏之綏¶
(綏當為旂此錯誤夏后氏漸/文既注旄竿首又有旒縿)　夏后氏駱馬黒鬛(駱白/黒相)¶
(間也此馬白身黒鬛故云/駱也夏尚黒故云黒鬛)　夏后末代制輦(按輦人所/輦也傅元)¶
(子曰夏名輦曰輿車司馬/法曰夏后二十人而輦)¶
<pb:KR2m0009_WYG_116-2a>¶
殷因鉤車而制大輅(大輅車輅也禮緯曰山車乗鉤乃/鉤車之象昔成湯用而郊祀有山)¶
(車之瑞山車亦謂之桑根車/似金根之色亦謂之大輅)　殷之大白(謂白色旗殷/尚白故随代)¶
(之色無/所畫也)　殷人白馬黒首(純白似凶故黒/首亦從所尚也)　殷曰胡奴¶
車(即輦也殷十/八人而輦)¶
周因鉤車以制木輅約木以加飾為王之五路一曰玉¶
路鍚樊纓十有再就建太常十有二斿以祀(王在焉曰/路玉路以)¶
(玉飾諸末鍚馬面當盧刻金為之所謂鏤鍚也樊讀如/鞶帯之鞶謂今馬大帯也鄭司農云纓謂當胸以削革)¶
(為之三就三重三匝也元謂纓今馬鞅玉路之樊及纓/皆以五彩罽飾之十二就就成也太常九旗之畫日月)¶
<pb:KR2m0009_WYG_116-2b>¶
(者正幅為縿斿則屬焉鍚疏曰飾諸末凡車上之材於/末頭皆飾之鍚眉上曰  刻金飾之纓夹馬頸故以馬)¶
(鞅解之就謂毛氂以為罽染五采飾之一采一匝為一/就就數雖多亦一采一匝也鉤在膺前玉路有鍚亦有)¶
(鉤上得兼下金路有/鉤無鍚下不得僭上)金路鉤樊纓九就建大旂以賔同¶
姓以封(金路以金飾諸末鉤婁頷之鉤也金路無鍚有/鉤亦以金為之其樊及纓以五采罽飾之而九)¶
(成大旂九旗之畫交龍者以賔以㑹賔客同姓以封謂/王子母弟率以功徳出封雖為侯伯其畫服猶如上公)¶
(若魯衛之屬其無功徳各/以親疏食采畿内而已)象路朱樊纓七就建大赤以¶
朝異姓以封(象路以象飾諸末象路無鉤以朱飾勒而/已其樊及纓以五采罽飾之而七成大赤)¶
(九旗之通帛以朝以日視朝異姓王甥/舅  䟽云凡言勒者馬之轡飾皆是)革路龍勒條纓¶
<pb:KR2m0009_WYG_116-3a>¶
五就建大白以即戎以封四衛(革路鞔之以革而漆之/無他飾龍駹也以白黒)¶
(飾韋雜色為勒條讀為絛其樊及纓以絛絲飾之而五/成不言樊盖脫耳以此言條知玉路金路象路飾樊纓)¶
(皆不用金玉象矣大白殷之旗猶周大赤盖象正色也/即戎謂兵事四衛四方諸侯守衛者蠻服以内  疏曰)¶
(金玉象路皆以革鞔但更有玉金象為飾故謂之他物/且有玉金象之名今此革路亦用革鞔而無他物則名)¶
(為革路而已龍/勒雜色韋為勒)木路前樊鵠纓建大麾以田以封蕃國¶
(木路不鞔以革漆之而已前讀為緇翦之翦翦淺黒也/木路無龍勒以淺黒飾韋為樊鵠色為纓不言就數飾)¶
(與革路同大麾不在九旗中以正色言之則黒夏后氏/所建田四時田獵蕃國謂九州之外夷服鎮服蕃服)¶
(疏曰木上無革故言木路無龍勒降於革路也凡五等/諸侯所得路者在國祭祀及朝天子皆乗之但朝天子)¶
<pb:KR2m0009_WYG_116-3b>¶
(之時乗至天子館則舍之於館諸侯/自相朝赤應乗之親迎皆乗所賜路)¶
　　陳氏禮書曰古者服牛乗馬引重致逺以利天下¶
　　則車之作尚矣或曰黄帝作軒冕不可考也車之¶
　　制象天以為盖象地以為輿象斗以為杠轂象二¶
　　十八星以為橑象日月以為輪輻前軾而後户前¶
　　軌而後軫旁輢而首以較下軸而銜以轐對人者¶
　　謂之對車如舟者謂之輈揉而相迎者謂之牙輈¶
　　之曲中謂之前疾軛之上平謂之衡衡之材與輿¶
<pb:KR2m0009_WYG_116-4a>¶
　　之下木皆曰任以其力任於此也轂之端與輢之¶
　　下木皆曰軹以其旁止於此也軫可以名輿可以¶
　　名車逹常可以名部軫前横木可以名輅此又因¶
　　一材而通名之也其為車者有長轂者有短轂者¶
　　有杼輪者有侔輪者有反揉者有仄揉者有兩輪¶
　　者有四輪者有有輻者有無輻者有曲轅者有直¶
　　轅者(輦直/轅)有一轅者有兩轅者有直輿者有曲輿¶
　　者(鉤車/曲輿)有廣箱者有方箱者有重較者有單較者¶
<pb:KR2m0009_WYG_116-4b>¶
　　或駕以馬或駕以牛或鞔以人或飾以物或飾以¶
　　漆或樸以素要皆因宜以為之制稱事以為之文¶
　　也然禮有屈伸名有抑揚故論其任重則雖度人¶
　　之牛車亦與大夫同稱大車論其等威則雖諸侯¶
　　之正路於王門曰偏駕而已¶
　　又曰路大也玉路金路象路以金玉象飾之也革¶
　　路鞔而漆之木路漆之而不鞔則有飾者皆鞔而¶
　　漆鞔而漆者無飾也玉路鍚樊纓十有再就金路¶
<pb:KR2m0009_WYG_116-5a>¶
　　鉤樊纓九就象路朱樊纓七就革路龍勒條纓五¶
　　就木路前樊鵠纓者鍚在顱鉤在額朱者勒之色¶
　　龍者勒之飾詩言鏤鍚左傳言鍚鸞和鈴昭其聲¶
　　也莊周言齊之以月題鍚白金也鏤其文也月題¶
　　其象也則鍚象月而鏤之又昭其聲也詩言鉤膺¶
　　(采芑曰鉤膺鞗革/韓奕曰鉤膺鏤鍚)則鉤在膺前赤金為之爾雅轡¶
　　首謂之革詩曰鞗革金厄儀禮士纓轡貝勒夫諸¶
　　侯之鞗革有金厄(毛義曰厄/鳥蠋也)士之勒有貝飾則王¶
<pb:KR2m0009_WYG_116-5b>¶
　　之革路有龍勒宜矣巾車行人言樊纓禮記左傳¶
　　皆作繁纓繁纓十有再就九就七就五就之别此¶
　　左傳所謂㳺纓昭其數也杜預曰纓在馬膺前如¶
　　素帬則纓非鞅也樊然為鞅之飾耳杜子春謂故¶
　　書鵠或為結則前樊結纓者無就而結之爾條則¶
　　不結則條纓垂而長者也然則鍚也鉤也朱也龍¶
　　勒也玉金象革四路盖皆有之采芑言方叔之車¶
　　鉤膺鞗革韓奕言韓侯車鉤膺鏤鍚夫方叔在征¶
<pb:KR2m0009_WYG_116-6a>¶
　　則革路矣而有鉤膺(釋詩者謂方叔乗金路然金/路以封同姓而方叔不必同)¶
　　(姓又非就封其於/師中宜乗革路)韓侯就封則象路矣而有鏤鍚¶
　　是鍚不特施於玉路而鉤不特施於金路也以此¶
　　觀之則禮所謂鍚也鉤也朱也龍勒也條也各舉¶
　　其一互相&KR0640;也若夫木車則質而已故前樊結纓¶
　　則結其前而非全結也巾車言五者之飾皆其首¶
　　面頷膺之著者也故不及腹帯鄭康成以樊為鞶¶
　　𢃄之鞶又以龍為駹條為絛前為翦非也纓盖用¶
<pb:KR2m0009_WYG_116-6b>¶
　　組為之與冠纓同五采一匝為就與圭繅冕旒之¶
　　就同鄭司農以士䘮馬纓三就為削革三重康成¶
　　謂樊纓以五采罽飾之又謂金路無鍚有鉤鵠纓¶
　　就數與革路同殆不然也禮曰丹漆雕㡬之美素¶
　　車之乗詩曰路車有奭毛氏曰奭赤貌路車之飾¶
　　皆丹漆矣然禮言玉路以祀又言素車之乗盖王¶
　　之祀天自國至大次則乗玉路自大次以升壇則¶
　　乗素車猶之聽祭報以皮弁及祭則服大裘冕也¶
<pb:KR2m0009_WYG_116-7a>¶
　　巾車金路以賔同姓以封象路以朝異姓以封革¶
　　路以即戎以封四衛木路以田以封蕃國言同姓¶
　　以封而不言以封同姓言異姓以封而不言以封¶
　　異姓則嫌以賔獨賔同姓以朝獨朝異姓故也同¶
　　姓一異姓二以異姓對庶姓則庶姓非異姓也(司/儀)¶
　　(土揖庶姓時揖異姓孔子以南宫緇/為異姓則異姓姻也庶姓非姻也)以異姓對同¶
　　姓則庶姓亦異姓而已故巾車金路封同姓象路¶
　　封異姓禮記於侯授同姓謂之伯父叔父異姓謂¶
<pb:KR2m0009_WYG_116-7b>¶
　　之伯舅叔舅凡此所謂異姓者庶姓預之也同姓¶
　　亦曰内姓異姓亦曰外姓左傳曰同姓選親外姓¶
　　選舊¶
　　又曰書曰大輅在賔階面綴輅在阼階面先輅在¶
　　左塾之前次輅在右塾之前禮器曰大路繁纓一¶
　　就次路繁纓七就郊特牲曰大路繁纓一就先路¶
　　三就次路五就然則周官馭玉路者謂之大馭則¶
　　玉路謂之大路獨周為然若夫商之大路則木路¶
<pb:KR2m0009_WYG_116-8a>¶
　　而已春秋𫝊與荀卿曰大路越席禮器與郊特牲¶
　　曰大路繁纓一就眀堂位曰大路商路也孔子曰¶
　　乗殷之路皆木路也然禮器與郊特牲言大路繁¶
　　纓一就則同其言次路繁纓五就七就則不同者¶
　　先王之路降殺以兩反此而加多焉盖亦以兩而¶
　　已大路一就先路三就則次路有五就七就者矣¶
　　書言次路以兼革木二路則商之次路五就七就¶
　　庸豈一車耶鄭氏以七就為誤是過論也夫綴路¶
<pb:KR2m0009_WYG_116-8b>¶
　　金路也以其綴於玉路故也先路象路也以其行¶
　　道之所先故也次路革路木路也以其次於象路¶
　　故也周官典路若有大祭祀則出路大䘮大賔客¶
　　亦如之凡㑹同軍旅弔於四方以路從盖王之行¶
　　也乗玉路而先之以象路次之以革路木路而金¶
　　路綴於玉路之後觀書先路在左塾之前而居西¶
　　次路在右塾之前而居東春秋之時鄭侯以先路¶
　　三命之服賜子展以次路再命之服賜子産魯以¶
<pb:KR2m0009_WYG_116-9a>¶
　　先路三命之服賜晉三帥以一命之服賜司馬輿¶
　　師以下則先路固貴於次路矣孔安國亦以先路¶
　　為象路盖亦有所受之也諸侯有先路後路亦有¶
　　大路樂記亦曰大輅天子之輅所以贈諸侯雜記¶
　　諸侯之賵有乗黄大路相襚以後路與冕服先路¶
　　與褒衣盖諸侯之大輅則金路謂之大路猶熊侯¶
　　謂之大夫侯春秋𫝊稱王賜晉文公以大路之服¶
　　(僖二十/八年)祝鮀言先王分魯衛晉以大路(定四/年)王賜¶
<pb:KR2m0009_WYG_116-9b>¶
　　鄭子僑以大路(襄十/九年)王賜叔孫豹以大路(襄二十/四年)¶
　　杜氏以賜魯衛晉之大路皆金路賜穆叔子僑之¶
　　大路當是草木二路此不可考¶
司常掌九旗之物名各有屬以待國事日月為常交龍¶
為旂通帛為旜雜帛為物熊&KR0849;為旗鳥隼為旟龜蛇為¶
旐全羽為旞析羽為旌(物名者所畫異物則異名也屬/謂徽識也大𫝊謂之徽號今城)¶
(門僕射所被及亭長著絳衣皆其舊象通帛謂大赤從/周正色無飾雜帛者以帛素飾其側白殷之正色全羽)¶
(析羽皆五采繋之於旞旌之上所謂注旄於干首也凡/九旗之帛皆用絳  疏曰九旗之中旜物旌旞不畫此)¶
<pb:KR2m0009_WYG_116-10a>¶
(總言之故皆云畫耳天子之衣無日月星故有升龍降/龍諸侯不得與天子同故其衣有升龍無降龍天子之)¶
(旂有日月星辰諸侯旌旂無日月星故有升龍降龍升/龍象朝王降象還本國也旜不畫異物帛而已物赤中)¶
(白旁旗畫鳥隼隼象勇鳥象/㨗疾旐畫龜蛇龜蛇象避難)道車載旞(道車象輅也王/以朝夕燕出入)¶
(所乗全羽為旞全羽析羽皆象文徳夏采註云禹/貢徐州貢夏翟羽有虞氏為綏後染羽用之無帛)游車¶
載旌(析羽/為旌)大麾以田(夏后氏/之正色)大白以即戎(殷之/正色)翿旌(君/射)¶
(於國中以翿旌為獲白羽/與朱羽揉鴻脰韜杠三仞)龍&KR0999;(君射於境所用也畫/龍於通帛之&KR0999;上)¶
　　陳氏禮書曰釋名曰旗期也言與衆期於下明堂¶
　　位曰有虞氏之綏夏后氏之綢練商之崇牙則其¶
<pb:KR2m0009_WYG_116-10b>¶
　　制有自矣司常日月為常交龍為旂熊虎為旗鳥¶
　　隼為旟龜蛇為旐全羽為旞析羽為旌則其等有¶
　　辨矣然熊虎為旗而九旗亦謂之旗經𫝊凡言旌¶
　　旗是也日月為常而諸侯之旂亦謂之常行人公¶
　　侯伯子男建常是也交龍為旂天子之常亦謂之¶
　　旂覲禮天子載大旂是也析羽為旌天子至大夫¶
　　士之旗亦謂之旌樂記龍旂天子之旌鄉射旌各¶
　　以其物是也爾雅曰素錦綢杠纁帛縿素升龍於¶
<pb:KR2m0009_WYG_116-11a>¶
　　縿練旒九飾以組維以縷盖掲旗以杠綢杠以錦¶
　　正幅為縿為旒旒亦曰飾縿以纁則旒績矣左傳¶
　　曰績茷是也升龍素則降龍青矣曲禮曰左青龍¶
　　是也盖青陽也素隂也陽在上而降隂在下而升¶
　　交泰之道也覲禮曰天子載大旂升龍降龍周禮¶
　　曰交龍為旂又曰諸侯建旂則天子諸侯之旂龍¶
　　章一也司馬法謂旗章夏以日月上眀商以虎上¶
　　威周以龍上文先儒謂諸侯畫交龍一象其升朝¶
<pb:KR2m0009_WYG_116-11b>¶
　　一象其下復然商頌曰龍旂十乗則商不聞其以¶
　　虎也天子之旂亦升龍降龍不象其升朝下復也¶
　　先儒又謂天子之旌髙九仞(仞八/尺)諸侯七仞大夫¶
　　五仞士三仞死者以尺易仞天子九尺諸侯七尺¶
　　大夫五尺士三尺射禮無物則翿旌杠三仞士䘮¶
　　禮無銘則緇銘而杠三尺其說盖有所受也舊圖¶
　　杠首為龍首銜結綬及鈴盖承唐制然歟¶
　　又曰周禮司常日月為常巾車王乗玉路建太常¶
<pb:KR2m0009_WYG_116-12a>¶
　　十有二斿以祀覲禮天子乗龍載大旂象日月升¶
　　龍降龍郊特牲曰旂十有二旒龍章而設日月象¶
　　天也魯頌與明堂位言魯用天子之禮亦曰龍旂¶
　　承祀旂十有二旒日月之章左𫝊曰三辰旂旗昭¶
　　其眀也然則常有三辰升龍降龍設崇牙&KR0640;&KR0707;矢¶
　　(弧以張縿也鄭氏謂崇牙/者為重牙以飾旒之側)飾之以旄垂之以鈴人¶
　　臣有功則書於其上考工記曰&KR0707;旌枉矢以象&KR0707;¶
　　(鄭氏曰畫枉/矢恐不然也)眀堂位曰乗大路載&KR0707;韣覲禮侯氏¶
<pb:KR2m0009_WYG_116-12b>¶
　　載龍旂&KR0707;韣左傳曰鍚鸞和鈴爾雅曰有鈴曰旂¶
　　書曰厥有成績紀于太常司勲凡有功者銘書於¶
　　王之太常觀此則太常之制可知矣太常不特祀¶
　　天而已至於拜日禮月祀方眀禮四瀆禮山川秋¶
　　治兵冬大閱皆載焉祀方明遂㑹諸侯則所㑹之¶
　　旂與朝之大赤異矣治兵大閱然後田則治兵大¶
　　閱之旂與田之大麾異矣鄭氏謂春夏之田用大¶
　　麾秋冬建太常王之自將建太常不自將建大白¶
<pb:KR2m0009_WYG_116-13a>¶
　　然後治兵非即戎也治兵大閱未即田也孰謂行¶
　　師而不建大白田而不建大麾乎然常之三辰則¶
　　日月北斗而已與衣服之畫星辰不同觀曲禮曰¶
　　招揺在上穆天子𫝊稱天子𦵏盛姬建日月七星¶
　　盖旗以指物則所畫者不過北斗耳漢郊祀歌曰¶
　　招揺靈旗則後世旗亦畫北斗也¶
周曰輜車即輦也(不知何年去其輪/周十五人而輦)¶
秦平九國蕩滅典籍舊制多亡因金根車用金為飾謂¶
<pb:KR2m0009_WYG_116-13b>¶
金根車而為帝軫(金根以/金為飾)黒旗皀旒以從水徳復法水¶
數駕馬以六(五子之歌曰若朽索之馭六馬則六/馬非始於秦制但法水徳相符耳)古者¶
諸侯貳車九乗秦滅九國兼其車服故大駕屬車八十¶
一乗(周制凡良車散車任馬者其用無常以給㳺燕及/恩恵之賜從車所載財貨輜重之車車後開户作)¶
(之有功有沽良車功多散車功少鄭元曰作之有功有/沽沽麄也則屬車之流周末諸侯有貳車九乗秦滅而)¶
(兼之薛綜曰屬者相/連屬也皆在後貳行)法駕半之左右分行其車皆皀盖¶
赤裏木轓輜戈矛弩箙尚書御史所載最後一乗懸豹¶
尾豹尾以前為省中(小學漢官篇曰豹尾過後罷屯解/圍胡廣曰施之道路故須過後屯)¶
<pb:KR2m0009_WYG_116-14a>¶
(圍乃得解所以戒不虞也淮南子曰軍正執/豹皮所以制正其衆也省中即今之仗内)　秦以輦¶
為人君之乗(古謂人牽為輦宋萬以乗車輦其母秦始/皇乃去其輪而輿之漢代遂為人君之乗)¶
漢制乗輿大駕備車千乗騎萬匹屬車八十一乗公卿¶
奉引太僕大將軍驂乗祀天於甘泉用之¶
　三輔黄圖天子出車駕次第謂之鹵簿有大駕有法¶
　駕有小駕大駕則公卿奉引大將軍驂乗太僕御屬¶
　車八十一乗作三行尚書御史乗之最後一乗垂豹¶
　尾豹尾以前皆為省中&KR0640;千乗萬騎出長安出祠天¶
<pb:KR2m0009_WYG_116-14b>¶
　於甘泉&KR0640;之百官有其儀注名曰甘泉鹵簿法駕京¶
　兆尹奉引侍中驂乗奉車郎御屬車三十六乗¶
　　石林葉氏曰大駕儀仗通號鹵簿蔡邕獨斷已有¶
　　此名唐人謂鹵櫓也甲楯之别凡兵衛以甲楯居¶
　　外為前導捍蔽其先後皆著之簿籍故曰鹵簿因¶
　　舉南朝御史中丞建康令皆有鹵簿為君臣通稱¶
　　二字别無義此說為差近或又以鹵為鼓簿為部¶
　　謂鼓駕成而部伍不知鹵何以謂之鼓又謂石季¶
<pb:KR2m0009_WYG_116-15a>¶
　　龍以女騎千人為一鹵部簿乃作部皆不可曉今¶
　　有鹵簿記宋宣獻公所修審以簿籍之簿則既云¶
　　簿不應更言記¶
漢王車黄屋左纛(李斐曰天子車以黄繒為盖裏纛毛/羽幢也在乗輿車衡左方上注之蔡)¶
(邕曰以氂牛尾為之如斗或在騑/頭或在衡或在最後左騑馬騣上)鸞旗在前屬車在後¶
(師古曰鸞旗編以羽毛列繫幢旁載/於車上大駕出則陳於道而先行)翠鳳之駕(師古曰/天子乗)¶
(車為鳳形而飾以/翠羽也楊雄𫝊)旌旗鼓車旄頭先驅(師古曰凡此皆/天子之制又東)¶
(方朔𫝊應劭云旄頭以羽林為之髪/正向上而長衣繡衣在乗輿之前)驂乗(師古日乗車/之法尊者居)¶
<pb:KR2m0009_WYG_116-15b>¶
(左御者居中又有一人處車之右以備傾側是以戎事/則稱車右其餘則曰驂乗盖取三人為名義耳陳平降)¶
(漢漢王使驂乗周緤以舍人從髙祖常為驂乗文帝自/代來令宋昌驂乗文帝朝東宫趙談驂乗袁盎伏車前)¶
(曰臣聞天子所與共六尺輿者皆天下豪英今漢雖乏/人獨奈何與刀鋸餘人共載於是上笑下談談泣下車)¶
(武帝時金日磾遷侍中駙馬都尉光祿大夫出則驂乗/宣帝始立謁髙廟大将軍光驂乗上内嚴憚若有芒刺)¶
(在背後車騎将軍張安世/代驂乗上從容肆體甚安)¶
髙祖為沛公旗幟皆赤由所殺蛇白帝子所殺者赤帝¶
子故也¶
　司馬相如𫝊乗鏤象六玉蚪(張楫曰鏤象象路也以/象牙疏鏤其車輅六玉)¶
<pb:KR2m0009_WYG_116-16a>¶
　(蚪謂駕六馬以玉飾其鑣勒/有似玉蚪龍子有角曰蚪)拖蜺旌(析羽毛染以五/采綴以鏤為旌)¶
　(有似虹/蜺之氣)靡雲旗(畫熊虎為旒/於旗似雲氣)前皮軒後道游(皮軒之/上以赤)¶
　(皮為重盖天子時出道車五乗游車九乗/言皮軒最居前而道游次皮軒之後也)¶
　揚雄𫝊乗輿廼登夫鳯凰兮翳華芝(師古曰鳯凰者/車以鳯凰為飾)¶
　(也翳蔽也以/華芝為蔽也)駟蒼螭兮六素蚪(四六駕數也螭/似龍一名螭)流星¶
　旄以電燭兮咸翠盖而鸞旗屯萬騎於中營兮方玉¶
　車之千乗(方並/也)張燿日之元旄揚左纛被雲稍(稍與/旓同)¶
　奮電鞭驂雷輜鳴洪鐘建五旗(漢舊儀云黄帝車駕/建五旗盖謂五色之)¶
<pb:KR2m0009_WYG_116-16b>¶
　(旗也以木牛承其/下取其負重致逺)建九旒六白虎載靈輿立歴天之¶
　旂曵梢星之旃舉洪頤植靈旗(旗名/也)¶
　漢舊儀皇帝起居儀宫馬内百官所使按𫝊籍而後¶
　出入營衛周廬晝夜誰何殿門外署衛尉殿内郎署¶
　屬光禄勲黄門鉤盾近署屬少府輦動則左右𫝊帷¶
　幄者稱警蹕則衛官填街騎士塞路出殿則𫝊蹕止¶
　人清道建五旗丞相入卿執兵奉引先置素室清宫¶
　而後往故曰出則屏門入則瘞塞所以重威固絶無¶
<pb:KR2m0009_WYG_116-17a>¶
　間防未然也乗輿冠髙山冠飛羽之纓幘耳赤丹純¶
　裏帯七尺斬蛇劍履虎尾絇履¶
漢輦因秦以彫玉為之方徑六尺或使人鞔之或駕果¶
下馬¶
東漢大駕希用惟上陵及遭大䘮施之法駕公卿不在¶
鹵簿中唯河南尹執金吾洛陽令奉引侍中驂乗奉車¶
郎御屬車三十六乗(或曰四/十六乗)前驅有九斿雲䍐(斿車有/九乗前)¶
(史不記形武王剋紂百夫荷䍐旗而先驅/東京賦曰雲䍐九斿薛綜曰䍐旌旗名也)鳯凰闟㦸(闟/之)¶
<pb:KR2m0009_WYG_116-17b>¶
(為言亟也取/四㦸亟車邉)皮軒鸞旗(應劭漢官鹵簿圖曰乗輿大/駕則御鳯凰車以金根為列)皆¶
大夫載(皮軒謂虎皮軒郭璞曰皮軒革車/或曰即曲禮前有士師則載虎皮)鸞旗者編羽¶
旄列繋幢旁(胡廣曰建/盖在中)民或謂之雞翹非也(胡廣曰鸞/旗以銅作)¶
(鸞鳥車衡上/與本志不同)後有金鉦黄鉞(說文曰鉞大斧也司馬法/曰夏執元鉞殷執白鉞周)¶
(仗黄/鉞)黄門鼓車大駕屬車八十一乗法駕半之屬車皆¶
皀盖朱裏木轓輜戈矛弩箙尚書御史所載最後一車¶
懸豹尾(薛綜曰𫝊/御史載之)豹尾以前比省中(禮記前載虎皮/亦此之義𩔖)行¶
祠天郊以法駕祠地明堂省什三祠宗廟尤省謂之小¶
<pb:KR2m0009_WYG_116-18a>¶
駕每出太僕奉駕上鹵簿中常侍小黄門副尚書主者¶
郎令史副侍御史蘭臺令史副皆執注以督整車騎謂¶
之䕶駕春秋上陵尤省於小駕直事尚書一人從其餘¶
令以下皆先行後罷¶
乗輿金根安車立車(蔡邕曰五安五立徐廣曰/立乗曰髙車坐乗曰安車)輪皆朱¶
班重牙(周禮曰牙也者以為因袍也鄭衆/曰牙謂輪輮也世間或謂之輞)貳轂兩轄(蔡/邕)¶
(曰轂外復有一轂抱轄其外乃復設轄抱/銅置其中東京賦曰重輪貳轄疏轂飛軨)金簿繆龍為¶
輿倚較(徐廣曰繆交錯之形也較在箱上說文曰/&KR1017;文畫蕃之箱也通俗文章車箱為較)文虎¶
<pb:KR2m0009_WYG_116-18b>¶
伏軾(軾車横覆膝人/所馮止者也)龍首銜軛左右吉陽筩鸞雀立衡¶
(徐廣曰置金/鳥於横上)&KR1017;文畫輈羽盖華𤓰(徐廣曰翠羽盖黄裏/所謂黄屋車也金華)¶
(施朱橑有二十八枚即盖弓也東京賦曰樹翠羽之髙/盖薛綜曰樹翠羽為盖如雲龍矣金作華形莖皆低曲)¶
建大旂十有二斿畫日月升龍駕六馬(東京賦云六/方蚪之奕奕)象¶
鑣鏤鍚金[騣-凶+(鬯-匕)]方釳挿翟尾(獨斷曰金鑁者馬冠也髙廣/各五寸上如玉華形在馬髦)¶
(前方釳鐡也廣數寸在馬騣後後有三孔挿翟尾其中/薛綜曰釳中央兩頭髙如山形而實中翟尾結著之顔)¶
(延之㓜誥曰釳乗輿馬頭上防釳角所以防㒺羅/釳以翟尾鐡翮象之也徐廣曰金為馬文尾也)朱兼¶
樊纓赤罽易茸金就十有二左纛以氂牛尾為之在左¶
<pb:KR2m0009_WYG_116-19a>¶
騑馬軛上大如斗(徐廣曰馬在中曰腹在外曰騑騑亦/名驂蔡邕曰在最後左騑馬頭上)¶
是為徳車五時車安立亦皆如之各如方色馬亦如之¶
白馬者朱其髦尾為朱鬛云所御駕六餘皆駕四後從¶
為副車(古文尚書曰予臨兆民凛乎若朽索之馭六馬/逸禮王度記曰天子駕六馬諸侯駕四大夫三)¶
(士二庶人一周禮四馬乗毛詩天子至大夫同駕四士/駕二易京氏春秋公羊說皆云天子駕六許慎以為天)¶
(子駕六諸侯及卿駕四大夫駕三士駕二庶人駕一史/記曰秦始皇以水數制乗六馬鄭元以為天子四馬周)¶
(禮乗馬有四圉各飬一馬也諸侯亦四馬顧命時諸侯/皆獻乗黄朱乗亦四馬也今帝者駕六此自漢制與古)¶
(異耳蔡邕表志曰以文義不著之故俗人多失其名五/時副車曰五帝車鸞旗曰雞翹耕根曰三盖其比非一)¶
<pb:KR2m0009_WYG_116-19b>¶
(也/)¶
　蔡邕獨斷法駕上所乗曰金根車駕六馬有五色安¶
　車五色立車各一皆駕四馬是為五時副車俗人名¶
　曰五帝車非也又有戎立車以征伐三盖車名耕根¶
　車一名芝車親耕籍田乗之又有蹋猪車慢輪有畫¶
　田獵乗之綠車名曰皇孫車天子孫乗之以從凡乗¶
　輿車皆羽盖金華𤓰黄屋左纛金鑁方釳繁纓重轂¶
　副牽(繁纓在馬膺前如素帬重轂/轂外復有一轂施牽其外)諸車之文乗輿倚¶
<pb:KR2m0009_WYG_116-20a>¶
　龍伏虎&KR1017;文畫輈龍首鸞衡重牙班輪升龍飛軨(薛/綜)¶
　(曰飛軨以緹油廣八寸長注地畫左蒼龍右白虎繋/軸頭二千石亦然但無畫耳盧植禮記注曰軨轄頭)¶
　(也楚辭云倚結軨兮太息王逸注曰重較也李尤小/車銘曰軨之嗛虚疏逹開通按二家之言不如綜注)¶
　(所/記)諸馬之文按乗輿金鑁方釳挿翟象鑣(爾雅注曰/鑣馬勒旁)¶
　(鉞也皆/用象牙)龍畫總沫升龍赤扇汗(詩云朱幩鑣鑣毛𫝊/曰人君以朱纒鑣扇)¶
　(汗且以/為鑣飾)青兩翅燕尾駙馬左右赤珥流蘇飛鳥莭赤¶
　膺¶
　漢官儀侍中左貂右蟬本秦丞相史往來殿中分掌¶
<pb:KR2m0009_WYG_116-20b>¶
　乗輿服物下至䙝器虎子之屬武帝時孔安國為侍¶
　中以其儒者特令掌御唾壺朝廷榮之至東京時屬¶
　少府亦無員駕出則一人負𫝊國壐操斬蛇劍乗輿¶
　中官俱止禁中¶
光武平公孫述始獲葆車輿輦而因舊制金根車擬周¶
之玉輅最尊者也(其制/見前)大駕則御鳯凰車以金根為副¶
魏武帝受漢獻帝命乗金根車駕六馬設五時副車¶
明帝景初中山茌縣黄龍見以為魏得地統服色尚黄¶
<pb:KR2m0009_WYG_116-21a>¶
戎事乗黒首白馬¶
魏晉小出則乗輦亦多乗輿¶
晉制玉金象革木等路是為五路並天子之法車皆朱¶
班漆輪畫為&KR1017;(其巨/反)文三十輻法月之數重轂貳轄以¶
赤油廣八寸長三尺注地繫兩軸頭謂之飛軨金簿繆¶
龍為輿倚較較重為文獸伏軾龍首銜軛左右吉陽筩¶
鸞雀立衡&KR1017;文畫輈及幡青盖黄為裏謂之黄屋金華¶
施橑朱橑二十八以象宿兩箱之後皆玳瑁為鵾翅加¶
<pb:KR2m0009_WYG_116-21b>¶
以金銀彫飾故世人亦謂之金鵾車斜注旂旗於車之¶
左又加棨(音/啓)㦸於車之右皆橐而施之棨㦸韜以黻繡¶
上為亞字繋大蛙蟆幡軛長丈餘於㦸之杪以氂牛尾¶
大如斗置左騑馬軛上是為左纛轅皆曲向上取禮緯¶
山車垂句之義言不揉而能自曲玉金象三路各以其¶
物飾車因以為革者漆革木者漆木其制玉路最尊建¶
太常十有二旒九仞委地畫日月升龍以祀天金路建¶
大旂九旒以㑹萬國之賔亦以賜上公及王子母弟象¶
<pb:KR2m0009_WYG_116-22a>¶
路建大赤通赤無畫所以視朝亦以賜諸侯革路建大¶
白以即戎兵事亦以賜四鎮諸侯木路建大麾以田獵¶
其麾色黒亦以賜蕃國玉路駕六黒馬餘四路皆駕四¶
馬馬並以黄金為文髦挿以翟尾象鹿而鏤鍚(鍚在馬/面所謂)¶
(當顱/者也)金鑁而方釳(金鑁謂以金鑁為文旄以鐡為之其/大三寸中缺而兩頭髙如山形貫中)¶
(以翟尾而/結著之)繁纓赤罽易茸金就十有二(繁纓馬飾纓在/馬膺前如素帬)¶
五路皆有鍚鸞之飾和鈴之響鉤膺玉瓖(鉤膺即繁纓/也瓖馬𢃄玦)¶
(名/也)龍輈華轙(輈車轅也頭為龍象轙/謂車衡上環受鸞者也)朱幩(幩飾也人君/以朱纏鑣扇)¶
<pb:KR2m0009_WYG_116-22b>¶
(汗以為/飾也)法駕行則有五路各有所主不俱出臨軒大㑹¶
則陳乗輿車輦旌鼓於其殿庭車坐乗者謂之安車倚¶
乗者謂之立車亦謂之髙車¶
　按周禮惟王后有安車也王亦無之自漢以來制乗¶
　輿乃有之有青立車青安車赤立車赤安車黄立車¶
　黄安車白立車白安車黒立車黒安車合十乗名為¶
　五時車俗謂之五帝車天子所御則駕六其餘並駕¶
　四建旂十二各如車色立車則正竪其旂安車則斜¶
<pb:KR2m0009_WYG_116-23a>¶
　注駕馬亦各隨五時之色白馬則朱其鬛尾左右騑¶
　驂金鑁鏤鍚黄屋左纛如金根之制行則從後¶
五牛旗平吴後所造以五牛建旗車設五牛青赤在左¶
黄在中白黒在右竪旗於牛背行則使人輿之牛之為¶
義盖取負重致逺而安穏也旗常纒不舒所謂徳車結¶
旌也天子親戎則舒所謂武車綏旌也¶
晉大駕鹵簿先象車(象車漢鹵簿最在前武帝太康中/平吴後南越獻馴象詔作大車駕)¶
(之以載黄門鼓吹數十人使越/人騎之元正大㑹駕象入庭)鼓吹一部十三人中道¶
<pb:KR2m0009_WYG_116-23b>¶
次静屋令駕一中道或道候二人駕一分左右次洛陽¶
尉二人騎分左右次洛陽亭長九人赤車駕一分三道¶
鼓吹正二人引次洛陽令皀車駕一中道次河南中部¶
椽中道河橋椽在左功曹史在右並駕一次河南尹駕¶
駟㦸吏六人次河南主簿駕一中道次河南主記駕一¶
中道次司𨽻部河南從事中道都部從事居左别駕從¶
事居右並駕一次司𨽻校尉駕三㦸吏六人次司𨽻主¶
簿駕一中道次司𨽻主記駕一中道次廷尉明法掾中¶
<pb:KR2m0009_WYG_116-24a>¶
道五官掾居左功曹史居右並駕一次廷尉駕駟㦸吏¶
六人次廷尉主簿主記並駕一在左太僕引從如廷尉¶
在中宗正引從如廷尉在右次太常駕駟中道㦸吏六¶
人太常外部掾居左五官掾功曹史居右並駕一次光¶
禄引從中道大常主記居左衛尉居右並駕一次太尉¶
外督令史駕一中道次東西捕賊倉户等曹屬駕一列¶
從次太尉駕駟中道太尉主簿舍人各一人祭酒二人¶
並駕一在左右次司徒引從駕駟中道次司空引從駕¶
<pb:KR2m0009_WYG_116-24b>¶
駟中道三公騎令史㦸各八人鼓吹一部七人次中䕶¶
軍中道駕駟鹵簿左右各二行㦸楯在外弓矢在内鼓¶
吹一部七人次歩兵校尉在左長水校尉在右並駕一¶
鹵簿左右二行㦸楯在外刀楯在内鼓吹各一部七人¶
次驍騎將軍在左㳺撃將軍在右並駕一皆鹵簿左右¶
各二行㦸楯在外刀楯在内鼓吹各一部七人騎隊五¶
在左五在右隊各五匹命中督二人分領左右各有㦸¶
吏二人麾幢掲鼓在隊前次左將軍在左前將軍在右¶
<pb:KR2m0009_WYG_116-25a>¶
並駕一皆鹵簿左右各二行㦸楯在外刀楯在内鼓吹¶
各一部七人次黄麾騎中道次黄門前部鼓吹左右各¶
一部十三人駕駟八校左右各四行外大㦸楯次九尺¶
楯弓矢弩並熊渠佽飛督領之次司南車駕駟中道䕶¶
駕御史騎夾左右次謁者僕射駕馳中道次御史中丞¶
駕一中道次武賁郎将騎中道次九遊車中道武剛車¶
夹左右並駕駟次雲䍐車駕駟中道次闟㦸車駕駟中¶
道長㦸斜偃向後次皮軒車駕駟中道次鸞旗車中道¶
<pb:KR2m0009_WYG_116-25b>¶
建華車分左右並駕駟次䕶駕尚書郎三人都官郎中¶
道駕部在左中兵在右並騎又有䕶駕尚書一人騎督¶
攝前後無常次相風中道次司馬督在前中道左右各¶
司馬史三人引仗左右各九尺楯弓矢弩次五時車左¶
右有遮列騎次典兵中郎中道督攝前却無常左殿中¶
御史右殿中監並騎次髙盖中道左畢右䍐次御史中¶
道左右莭郎各四人次華盖中道次殿中司馬中道殿¶
中都尉在左殿中校尉在右左右各四行細楯一行在¶
<pb:KR2m0009_WYG_116-26a>¶
弩内又殿中司馬一行殿中都尉一行殿中校尉一行¶
次棡鼓中道次金根車駕六馬中道太僕大將軍参左¶
右又各増三行為九行司馬史九人引大㦸楯二行九¶
尺楯一行刃楯一行細弩一行細跡禽一行槌斧一行¶
刀楯一行連細楯殿中司馬都尉校尉為左右各十三¶
行金根車建青斾斿十二左將軍騎右殿中將軍持鑿¶
腦斧夹車車後衣書主職歩徒六行合左右三十二行¶
次曲華盖中道侍中騎常侍黄門侍郎並騎分左右次¶
<pb:KR2m0009_WYG_116-26b>¶
黄鉞車駕一在左御麾騎在右次相風中道次中書監¶
騎左祕書監騎右次殿中御史騎左殿中監騎右次五¶
牛旗赤青在左黄在中白黑在右次大輦中道太官令¶
丞在左太醫令丞在右次青立車次青安車次赤立車¶
次赤安車次黄立車次黄安車次白立車次白安車次¶
黒立車次黒安車合十乗並駕駟建旗十二斿如車色¶
立車正竪旗安車斜施之次蹋猪車駕駟中道無旗次¶
耕根車駕駟中道赤旗十二斿熊渠督左佽飛督右次¶
<pb:KR2m0009_WYG_116-27a>¶
御軺車次御四望車次御衣車次御書車次御藥車並¶
駕牛中道次尚書令在左尚書僕射在右又尚書郎六¶
人分左右並駕一又治書侍御史二人分左右又侍御¶
史二人分左右又蘭臺令史分左右並騎次豹尾車駕¶
一自豹尾車後而鹵簿盡矣但以神弩二十張夹道至¶
後部鼓吹其五張神弩置一將左右各二將次輕重二¶
十乗左右分駕次流蘇馬二十匹次金鉞車駕三中道¶
左右䕶駕尚書郎并令史並騎各一人次金鉦輦駕中¶
<pb:KR2m0009_WYG_116-27b>¶
道左右䕶駕侍御史并令史並騎各一人次黄門後部¶
鼓吹左右各十三人次卓鼓車駕牛二乗分左右次左¶
大鴻臚外部掾右五官掾右五官掾功曹史並駕一次¶
大鴻臚駕駟㦸吏六人次大司農引從中道大鴻臚主¶
簿主記右少府引從次三卿並騎吏四人鈴下二人執¶
馬鞭辟車六人執方扇羽林十人朱衣次領軍將軍中¶
道鹵簿左右各二行九尺楯在外弓矢在内鼓吹如䕶¶
軍次後軍將軍在左右軍將軍在右各鹵簿鼓吹如左¶
<pb:KR2m0009_WYG_116-28a>¶
軍前後次越騎校尉在左屯騎校尉在右各鹵簿鼓吹¶
如歩兵射聲次領䕶騎逰軍校尉皆騎吏四人乗馬夹¶
道都督兵曹各一人乗馬在中騎將軍四人騎校鞉角¶
金鼓鈴下信幡軍校並駕一功曹史主簿並騎並從繖¶
扇幢麾各一騎鼓吹一部七騎次領䕶軍加大車斧五¶
官掾騎從次騎十隊隊各五十匹將一人持幢一人持¶
鞉一人並騎在前督戰伯長各一人並騎在後郎簿十¶
隊隊各五十人絳袍將一人騎鞉各一人在前督戰伯¶
<pb:KR2m0009_WYG_116-28b>¶
長一人歩在後騎皆持矟次大㦸一隊九尺楯一隊刀¶
楯一隊弓一隊弩一隊五隊隊各五十人黒袴褶將一¶
人騎校鞉角各一人歩在前督戰伯長各一人歩在後¶
金顔督將并領之其屬車因後漢制(復制御衣御書御/軺御藥等車駕牛)¶
(陽燧四望□/皀輪小形)¶
晉自過江之後舊章多缺元帝踐極始造大路戎路各¶
一皆即古金根之制也無復充庭之儀至於郊祀大禮¶
則權飾餘車以周用六師親征則用戎路去其盖而乗¶
<pb:KR2m0009_WYG_116-29a>¶
屬車但五乗而已加綠油幢朱絲絡飾青交路黄金塗¶
五采其輪轂猶素兩箱無金錦之飾其一車又是軺車¶
舊儀天子所乗駕六是時無復六馬之乗五路皆駕四¶
而已同用黒是為元牡無復五時車有事則權以馬車¶
代之建旗其上其後但以五色木牛象五時車竪旗於¶
牛背行則使人輿之牛之義盖取其負重致逺而安穏¶
也旗常纒而不舒飾所謂徳車結旌者也惟天子親戎¶
五旗舒飾所謂武車綏旌者也　指南車過江亡失及¶
<pb:KR2m0009_WYG_116-29b>¶
義熙五年劉裕屠廣固始復獲焉乃使工人張綱補緝¶
周用十三年裕定闗中又獲司南記里諸車制度始備¶
　其輦過江亦亡制度太元中謝安率意造焉及破苻¶
堅於淮上獲京師舊輦形制無差大小如一時人服其¶
清記義熙五年劉裕執慕容超獲金鉦輦豹尾舊式猶¶
存(元興中屬車唯九乗符堅敗/又得偽車輦增為十二乗)¶
宋孝武大明中尚書左丞荀萬秋改造五輅依晉金根¶
車加赤漆&KR1017;畫玉飾諸末建青旗十有二旒駕駟以元¶
<pb:KR2m0009_WYG_116-30a>¶
復因漢之安車章施羽葆盖以祀以金根為金輅建青¶
旗駕元馬四羽葆盖以賔象革木輅並擬玉輅象輅視¶
朝革輅即戎二輅並建赤旂駕元馬四木輅建赤麾以¶
田駕赤馬四大事法駕五輅俱出孝建中尚書令王宏¶
議屬車起秦八十一乗及三十六乗並不出經典自胡¶
廣蔡邕𫝊說耳又是從官所乗非常副車正數江左五¶
乗則儉不中禮帝王文物旗旒皆十二為莭今宜依禮¶
十二乗為制¶
<pb:KR2m0009_WYG_116-30b>¶
齊武帝永平初伏曼容議齊徳尚青車旗先青(次赤次/白次黒)¶
軍容戎事宜依漢道行運之色因宋金根車而修玉輅¶
畫輪金塗兩箱上望板前優逰通禄金塗鏤鍱碧紋箱¶
鑿縷金簿帖兩箱外織成衣兩箱裏金塗鏤面釘玳瑁¶
帖望板箱上帖金博山優逰上和鸞立花趺銜鈴銀𢃄¶
玳瑁䇶優逰下隠膝裏施金塗鏤面花釘織成文優逰¶
横前施玳瑁帖金塗花釘金塗倒龍後損鑿銀玳瑁龜¶
甲金塗花沓望板金塗受福望龍諸校飾軛及諸末皆¶
<pb:KR2m0009_WYG_116-31a>¶
螭龍首龍形板在車前銀帯花獸金塗受福緣裏邊鏤¶
鍱玳瑁織成衣裏金塗鏤面花釘外金塗博山辟邪障¶
鳳凰銜花升盖金塗鏤鍱二十八爪支子花黄錦升衣¶
複碧絹漆布緣油頂絳絲織成顔芚(徒昆/反)赭舌孔雀毛¶
複錦綠紋隨隂懸諸珠蜯佩金塗鈴雲朱結人綬雜色¶
真孔雀眊一轅漆畫車衡銀花帯衡上金塗博山四鸞¶
鳥立花趺銜鈴龍首銜軛棰翟尾上下花沓絳緑絲的¶
望繩八枚旂十有二斿畫升龍竿首金塗龍銜大騶幡¶
<pb:KR2m0009_WYG_116-31b>¶
真眊棨㦸織成衣金塗沓駐及受福金塗鴈鏤鍱漆安¶
立牀在車中錦複黄紋為安立衣錦複黄紋障泥八幅¶
長九尺緑紅錦芚𢃄織成花五輅江左相承駕駟左右¶
騑為六施絳絲遊御繩其重轂貳轄飛軨幡赤油金紫¶
真眊左纛置左騑馬軛上金鑁方釳繁(音/鞶)纓金塗紫皮¶
帶真眊横在馬膺前其鏤鍚皆如古制初加玉輅為重¶
盖㨗寳鳳凰綴金鑷珠璫玉蜯珮四角金龍銜五采眊¶
又麒麟頭加以采畫馬首戴之竟陵王子良啓曰凡盖¶
<pb:KR2m0009_WYG_116-32a>¶
圓象天軫方象地上無二天之儀下設兩盖之飾求諸¶
志録最為乖衷又假為麟首加乎馬頭事不師古鮮或¶
可施至建武中眀帝乃省重盖等金輅之飾如玉輅而¶
減少象輅減金輅革輅如象輅而尤減木輅如革輅建¶
大赤麾首施大騶幡玉輅金輅建碧旂象輅木輅建赤¶
旂¶
齊輦因宋制名小輿(小輿即今之犢/車軿車之流)盛増其飾竹蓬箱¶
外鑿鏤金簿碧紗衣織成芚錦衣箱裏及仰頂隠膝後¶
<pb:KR2m0009_WYG_116-32b>¶
户金塗鏤面釘瑇瑁帖金塗松精登仙花鈿綠四望紗¶
萌子上下前後眉鏤鍱轅枕長角龍白牙蘭瑇瑁金塗¶
校飾漆障形板在蘭前金銀花獸攫天伐龍師子鏤面¶
榆花鈿金龍虎扶轅軛上金鳯凰鈴鏁銀口帶星後梢¶
瑇瑁帖金塗花沓銀星花獸幔竿杖金塗龍牽縱横長¶
網又制卧輦校飾如坐輦不堪服用復制小輿形如軺¶
車小行幸則乗之¶
梁車輅初因齊制天監三年五輅旗麾同用赤而斿不¶
<pb:KR2m0009_WYG_116-33a>¶
異以從行運所尚也七年帝據周禮玉輅以祀金輅以¶
賔今祀乗金輅詔下詳議周捨謂金輅為齊車本不闗¶
於祭祀於是改陵廟皆乗玉輅轡以朱絲¶
梁制小輿似軺車金裝漆畫地八横元正大㑹乗出上¶
殿西堂舉哀亦乗之行則從後又制歩輿方四尺上施¶
隠膝人輿上殿天子至下賤皆得乗之復制副輦加笨¶
(歩本/反)如犢車通幰朱絡謂之蓬輦¶
陳初因梁文帝天嘉初令劉仲舉議錯綜漢晉舊飾造¶
<pb:KR2m0009_WYG_116-33b>¶
玉金象革木等五輅皆金簿交龍為輿倚較文豹伏軾¶
虬首銜軛左右吉陽筩鸞雀立衡&KR1017;文畫轓綠油盖黄¶
紋裏相思橑金華末邪注旂旗於車之左各依方色置¶
棨㦸於車之右韜以黻繡獸頭幡長丈四尺懸於㦸杪¶
玉輅正副同駕六馬餘皆駕駟並金义髦揷於翟尾玉¶
為鏤鍚以綵畫蛙蟆幡綴兩軸頭即漢之飛軨五路兩¶
箱後皆玳瑁為鵾翅金銀雕飾兩箱裏衣紅錦金花帖¶
釘上用紅錦為後襜青紋純帶夏花簟冬綺繡縟¶
<pb:KR2m0009_WYG_116-34a>¶
後魏道武帝天興初修軒冕制乾象等輦草創制度多¶
違舊章至孝文太和中儀曹令李韶更議改正唯&KR0640;五¶
輅各依方色其餘車輦猶未能具眀帝熙平中侍中崔¶
光等議大造車服五輅並駕五馬亦無經據道武帝天¶
興二年命禮官採古法制三駕鹵簿一曰大駕設五輅¶
建太常屬車八十一乗平城令代尹司𨽻校尉丞相奉¶
引太尉陪乗太僕御從輕車介士千乗萬騎魚麗鴈行¶
前驅皮軒闟㦸芝盖雲䍐指南後殿豹尾鳴笳唱上不¶
<pb:KR2m0009_WYG_116-34b>¶
作鼓吹軍戎大祠則設之二曰法駕屬車三十六乗平¶
城令代尹太尉奉引侍中陪乗奉車都尉御廵狩小祠¶
則設之三曰小駕屬車十二乗平城令太僕奉引常侍¶
陪乗奉車郎御逰宴離宫則設之天賜二年初改大駕¶
魚麗鴈行更為方陣鹵簿列歩騎内外為四重列標建¶
旌通門建五色車旗各處其方諸王導從在甲騎内公¶
在幢内侯在歩矟内子在刀楯内五品朝臣夹列乗輿¶
前兩箱官卑者先引王公侯子車(後魏制除/伯男爵)旒麾盖信¶
<pb:KR2m0009_WYG_116-35a>¶
幡及散官褠服一皆絳黒¶
天興初始修軒冕制乾象輦羽葆圓盖畫日月五星二¶
十八宿天街雲䍐(星經曰昴天子出旄頭/畢為天街䍐畢以前驅)山林竒瑞遊¶
麟飛鳳朱雀元武騶虞青龍駕二十四馬又制大樓輦¶
車龍輈加玉飾四轂六衡方輿圓盖金雞樹羽寳鐸流¶
蘇鸞雀立衡螭龍銜軛建太常畫升龍日月駕二十牛¶
又制象輦左右金鳳白鹿仙人羽葆流蘇金鈴玉佩初¶
駕二象後以六駝代之復有游觀小樓等輦駕十五馬¶
<pb:KR2m0009_WYG_116-35b>¶
車等草創修制多違舊章¶
北齊車服制度多因後魏天保中所乗是太和中李韶¶
所制五輅¶
後周依周禮設六官置司輅之職掌公車之政辨其名¶
品物色皇帝之輅十有二等一曰蒼輅以祀昊天上帝¶
二曰青輅以祀東方上帝三曰朱輅以祀南方上帝及¶
朝日四曰黄輅以祭地祇中央上帝五曰白輅以祀西¶
方上帝及夕月六曰元輅以祀北方上帝及感帝神州¶
<pb:KR2m0009_WYG_116-36a>¶
此六輅通漆之而無他飾即周木輅遺象也馬皆疏面¶
斿就以方色俱十有二七曰玉輅以享先皇加元服納¶
后八曰碧輅以祭社稷享諸先帝食三老五更享諸侯¶
耕籍九曰金輅以祀星辰視朔十曰象輅以望秩羣祀¶
十一曰革輅以廵兵即戎十二曰木輅以田獵行鄉畿¶
此六輅以六色漆畫之用玉碧金象革物飾諸末錫面¶
金鉤就以五采俱十有二其輅之飾重輪重較加茸焉¶
皇帝之輅輿廣六尺有六寸畫輪輈衡以雲牙箱軾&KR1017;¶
<pb:KR2m0009_WYG_116-36b>¶
文内畫以雜獸獸伏軾鹿倚較三辰之常元青蒼等旗¶
畫繢之六仞曵地設和鸞以莭趨行圓盖方輿以象天¶
地¶
後周太常畫三辰(日月/五星)旂畫青龍(天子升龍/諸侯交龍)旟畫朱鳥¶
旌畫黄麟旗畫白虎旐畫元武皆加雲氣其旜物在軍¶
亦畫其事號加以雲氣徽幟亦如之(通帛為旜雜帛為/物號所書其與姓)¶
(名之事號徽/幟亦書之)旌莭又畫白虎而析羽於其上又司常掌¶
旗物之藏通帛之旗六以供郊祀蒼赤黄白元等旗三¶
<pb:KR2m0009_WYG_116-37a>¶
辰之常畫繢之旗六以充玉輅之等一曰三辰之常二¶
曰青龍旗三曰朱雀旟四曰黄麟旌五曰白虎旂六曰¶
元武旐皆左建旗而右建闟㦸又有繼旗四以施軍旅¶
一曰麾以供軍將二曰旞以帥師三曰□(音/伐)以供旅帥¶
四曰斾以供卒長諸公方輅碧輅建旂金輅建旟象輅¶
建物木輅建旐諸侯自金輅而下如諸公之旗諸伯自¶
象輅而下如諸侯之旗諸子自犀輅而下如諸伯之旗¶
諸男自篆輅而下如諸子之旗三公犀輅貝輅篆輅建¶
<pb:KR2m0009_WYG_116-37b>¶
旟旐夏篆夏縵及輚車建物孤卿以下各以其等建其¶
旗旌杠皇帝六仞諸侯五大夫四士三斿皇帝曵地諸¶
侯及軹大夫及轂士及軫凡注毛於杠首曰綏析羽曰¶
旌全羽曰旞其縿皇帝諸侯加以孤韣闟㦸方六尺而¶
被之以黻唯皇帝諸侯軨建焉(闟㦸杠綢/與旗同)¶
隋開皇元年内史令李徳林奏後魏輿輦乖制請廢唯¶
留後魏太和時李韶所制五輅北齊所尊者後著令制¶
玉輅青質重箱盤輿左龍右虎金鳯翅畫&KR1017;文軛左立¶
<pb:KR2m0009_WYG_116-38a>¶
纛金鳯一在軾前八鸞在衡二鈴在軾龍輈之上前設¶
障塵青盖裏繡斿帶金博山綴以鏡子下垂八珮樹四¶
十葆羽輪皆朱班重牙復轄左建太常十有二斿皆畫¶
升龍日月其長曵地右載闟㦸長四尺闊三尺黻文旗¶
首金龍頭銜鈴及緌垂以結綬駕蒼龍金鑁方釳挿翟¶
尾五隻鏤鍚鞶纓十有二就皆五采繒罽為飾天子祭¶
祀納后則乗之金輅赤質左建旟畫飛隼右建闟㦸盤¶
輿鳳等並同玉輅駕赤騮臨朝㑹同饗射飲至則乗之¶
<pb:KR2m0009_WYG_116-38b>¶
象輅黄質左建旌畫㳺麟右建闟㦸駕黄騮祀后土則¶
乗之革輅白質鞔以革左建旗畫騶虞右建闟㦸駕白¶
騮廵狩臨兵則乗之木輅黒質漆之左建旐畫元武右¶
闟㦸駕黒騮田獵則乗之其輅並駕六馬馬飾同玉輅¶
復置安車重輿曲壁紫油纁裏通幰朱絲絡網朱鞶纓¶
駕赤騮臨幸所乗(按隋氏五輅逺酌周禮旗斿/藻飾近約漢制文質相半)文帝既¶
平陳因為法令憲章往古大駕依秦法駕依漢小駕依¶
宋煬帝大業初復偹大駕八十一乗並如犢車紫通幰¶
<pb:KR2m0009_WYG_116-39a>¶
朱絲絡黄金飾駕一牛在鹵簿中單行正道後帝嫌多¶
大駕減為三十六乗法駕宜用十二小駕除之可也(詳/見)¶
(北史閻/毘𫝊)¶
隋制輦而不施輪通幰朱絡飾以金玉而人荷之又依¶
梁制副輦復制輿如輦而小宫苑私宴御之小輿方形¶
同幄帳自閤内升殿御之¶
　¶
　¶
<pb:KR2m0009_WYG_116-39b>¶
　¶
　¶
　¶
　¶
　¶
　¶
　¶
　文獻通考卷一百十六¶
