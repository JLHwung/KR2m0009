# -*- mode: mandoku-view; -*-
#+TITLE: 文獻通考
#+DATE: 2015-08-24 22:49:41.820444
#+PROPERTY: ID KR2m0009
#+PROPERTY: BASEEDITION WYG    
#+PROPERTY: JUAN 卷三百四十五
<pb:KR2m0009_WYG_345-1a>¶
欽定四庫全書¶
　文獻通考卷三百四十五¶
　　鄱　陽　馬　端　臨　貴　與　著¶
　四裔考二十二¶
　　契丹上¶
契丹夲東國種其先為匈奴所破保鮮卑山與庫莫奚¶
異種而同類並為慕容氏所破俱&KR0481;於松漠之間其俗¶
頗與靺鞨同父母死而悲哭者為不壮但以屍置於山¶
<pb:KR2m0009_WYG_345-1b>¶
樹之上經三年之後乃收其骨而焚之因酹酒而祝曰¶
冬月時向陽食夏月時向隂食若我射獵時使我多得¶
猪鹿其無禮頑嚚於諸夷最盛後魏初大破之遂逃迸¶
與庫莫奚分背經數十年稍滋蔓有部落於和龍之北¶
數百里(和龍今/栁城郡)多為冦盗魏太武帝真君以來嵗貢名¶
馬於是東北羣狄錫萬丹部赫特赫部佛佛頁裕嚕部¶
錫林部博恰部理部圖嚕部各以其名馬文皮入獻皆¶
得交市於和龍密雲之間(密雲/今郡)齊受魏禪入貢不絶天¶
<pb:KR2m0009_WYG_345-2a>¶
保四年犯塞文宣北討大破之虜十餘萬口雜畜數十¶
萬頭其後復為突厥所逼又以萬家寄於髙麗隋開皇¶
末有别部四千餘家背突厥來降文帝方與突厥和重¶
失信逺人乃悉給糧令還夲部勅突厥拊納之固辭不¶
去部落漸衆遂北逐水草畜牧有征伐則酋帥相與議¶
之興兵動衆合如符契突厥沙鉢畧可汗遣吐屯潘垤¶
統之契丹殺吐屯而遁隋大業七年遣使貢方物唐武¶
徳中其大酋孫敖曹等遣人來朝而君長或小入冦邉¶
<pb:KR2m0009_WYG_345-2b>¶
後二年君長上名馬豐貂貞觀初摩歡来降突厥不欲¶
外夷與唐合請以梁師都易契丹太宗曰契丹外夷已¶
降我不可索師都我叛臣詎可易降者不許眀年摩歡¶
復入朝自是有常貢二十二年契丹帥庫克率其部内¶
屬以契丹部為松漠都督府拜庫克為持節十州諸軍¶
事松漠都督封無極男賜姓李置都督府扵營州兼置¶
東夷都護以統松漠饒樂之地武太后萬嵗通天元年¶
五月庫克曾孫松漠都督(□縻松漠都督/府屬今栁城郡)李盡忠與其¶
<pb:KR2m0009_WYG_345-3a>¶
妻兄歸誠州刺史孫萬榮殺都督趙文&KR1304;舉兵反陷營¶
州(今栁/城)自號為汗命左鷹揚将軍曺仁師右金吾将軍¶
張元遇右武威大将軍李多祚司農少卿麻仁節等二¶
十八将討之遇賊於西硤石黄麞谷官軍敗績元遇仁¶
節沒於賊李盡忠死孫萬榮代領其衆攻陷冀州(今信/都郡)¶
刺史陸寳積死之又陷瀛州屬縣(今河/間郡)又遣夏官尚書¶
同鳯閣鸞臺三品王孝傑與蘇宏暉率兵十八萬與孫¶
萬榮戰於東硤石官軍又大敗孝傑沒於陳宏暉棄甲¶
<pb:KR2m0009_WYG_345-3b>¶
而遁又命河内王武懿宗為大總管右肅政御史大夫¶
婁師徳為副沙吒忠義為前軍率兵二十萬以討破之¶
萬榮為其家奴所殺其黨遂潰乃附於突厥開元初盡¶
忠從父弟都督舎琿以摩多政衰率部落來降元宗賜¶
丹書鐡劵五年以宗女為永樂公主出降契丹松漠王¶
李舎琿舎琿死以其弟繅古襲封後為其酋格圖肯所¶
殺奉繅古從父弟裕允為君詔即拜裕允襲封以宗室¶
出女慕容氏為公主妻之裕允死弟托允嗣托允為格¶
<pb:KR2m0009_WYG_345-4a>¶
圖肯所逼来奔格圖肯奉其弟實古統衆詔許襲封後¶
三年格圖肯殺實古立庫哩為王脇奚衆共降突厥詔¶
幽州長史范陽節度使趙含章等八總管兵擊之大破¶
其師格圖肯走眀年復冦邉幽州長史張守珪圍之格¶
圖肯為其下所殺支黨皆散二十五年守珪討契丹再¶
破之天寳四載契丹大酋李懐秀降拜松漠都督封崇¶
順王以宗室出女獨孤為静樂公主妻之是嵗殺公主¶
叛去范陽節度使安禄山討破之更封其酋且羅為恭¶
<pb:KR2m0009_WYG_345-4b>¶
仁王代松漠都督禄山方幸表討契丹以向帝意發幽¶
州雲中平盧河東兵十餘萬以奚為鄉導大戰潢水南¶
禄山敗死者數千自是禄山與相侵掠未嘗觧至其反¶
乃已契丹在開元天寳間使朝獻者無慮二十故事以¶
范陽節度為押奚契丹使自至徳後藩鎮擅地務自安¶
障戍斥候益謹不生事扵邉奚契丹亦鮮入冦嵗選酋¶
豪數十入長安朝㑹每引見賜與有秩其下率數百皆¶
駐館幽州至徳寳應時再朝獻大歴中十三貞元間三¶
<pb:KR2m0009_WYG_345-5a>¶
元和中七大和開成間凡四然天子惡其外附回鶻不¶
復官爵渠長㑹昌二年回鶻破契丹酋齊蘓始復内附¶
拜雲麾将軍守右武衛将軍於是幽州節度使張仲武¶
為易回鶻所與舊印賜唐新印曰奉國契丹之印咸通¶
中其王曰實埒再遣使者入朝部落寖又彊實埒既死¶
族人哈陶津嗣光啟時方天下盗興北疆多故乃鈔奚室¶
韋小小部種皆役服之其居曰尼嚕古穆稜穆稜者河¶
也是謂黄水之南黄龍之北得鮮卑之故地當唐之末¶
<pb:KR2m0009_WYG_345-5b>¶
其地北接室韋東隣髙麗西界奚國而南至營州其部¶
族之大者曰達呼哩氏後分為八部其一曰達爾扎部二¶
曰伊斯琿部三曰舎琿部四曰諾爾威部五曰頗摩部六¶
曰訥古濟部七曰濟勒勤部八曰實衮部部之長號大人¶
而常推一大人建旗鼓以統八部至其嵗乆或其國有¶
災疾而畜牧衰則八部聚議以旗鼓立其次而代之被¶
代者以為約夲如此不敢争某部大人約尼次立時劉¶
仁恭據有幽州數出兵摘星嶺攻之每嵗秋霜落則燒¶
<pb:KR2m0009_WYG_345-6a>¶
其野草契丹馬多飢死以良馬賂仁恭求市牧地請聼¶
盟約甚謹八部之人以為約尼不任事選於其衆以安¶
巴堅代之安巴堅亦不知其何部人也為人多智勇而¶
善騎射是時劉守光暴虐幽涿之人多亡入契丹安巴¶
堅乘間入塞攻陷城邑俘其人民依唐州縣置城以居¶
之漢人教安巴堅曰中國之王無代立者由是安巴堅¶
益以威制諸部而不肯代其立九年諸部以乆不代責¶
誚之安巴堅不得已傳其旗鼓而謂諸部曰吾立九年¶
<pb:KR2m0009_WYG_345-6b>¶
所得漢人多矣吾欲自為一部以治漢城可乎諸部許¶
之漢城在炭山東南欒河上有鹽鐡之利乃後魏滑鹽¶
縣也其地可植五榖安巴堅率漢人耕種為治城郭邑¶
屋㕓市如幽州制度漢人安之不復思歸安巴堅知衆¶
可用用其妻舒嚕策使人告諸部大人曰我有鹽池諸¶
部所食然諸部知食鹽之利而不知鹽有主人可乎當¶
来犒我諸部以為然共以牛酒㑹鹽池安巴堅伏兵其¶
旁酒酣伏發盡殺諸部大人遂立不復代梁将簒唐晋¶
<pb:KR2m0009_WYG_345-7a>¶
王李克用使人聘於契丹約為兄弟贈金帛甚厚期共¶
舉兵擊梁安巴堅既而背約遣使聘梁稱臣約共滅晋¶
後唐荘宗天祐十三年契丹冦晋蔚州又攻破新州荘¶
宗遣周徳威擊之徳威兵敗走幽州契丹圍之幽薊之¶
間敵騎遍野徳威拒守百餘日契丹兵敗乃觧去安巴¶
堅多用漢人漢人教以𨽻書之半増損之作文字數千¶
以代刻木之約又制婚姻置官號乃僭稱皇帝自號天¶
皇王以其所居横帳地名為姓曰錫里錫里譯者謂之¶
<pb:KR2m0009_WYG_345-7b>¶
耶律名年曰天賛以其所居為上京起樓其間號西樓¶
又於其東千里起東樓北三百里起北樓南木葉山起¶
南樓往來射獵四樓之間好鬼而貴日每月朔日東向¶
而拜日其㑹聚視國事皆以東向為尊四樓門屋皆東¶
向荘宗討張文禮圍鎮州定州王處直懼鎮且亡晋兵¶
必併擊已乃遣子郁說契丹入塞以牽晋兵郁謂安巴¶
堅曰鎮州金帛山積姬女羅綺盈廷張文禮得之為晋¶
所攻懼死不暇故留以待皇帝安巴堅大喜乃空國入¶
<pb:KR2m0009_WYG_345-8a>¶
冦攻幽州不克又攻涿州陷之遂攻中山渡沙河荘宗¶
自将鐡騎五千乘敵散走㑹天大雪契丹人馬飢寒多¶
死乃引兵去雖無所得而歸然自此頗有窺中國之意¶
患女真渤海在其後欲擊渤海愳中國乘其虚乃遣聘¶
使唐通好同光間使者再至荘宗崩明宗遣供奉官姚¶
坤告哀於契丹安巴堅問坤以洛陽之變仰天大哭曰¶
晋王與我約為兄弟河南天子即吾兒也昨聞中國亂¶
欲以甲馬五萬往助我兒而渤海未除志願不遂又曰¶
<pb:KR2m0009_WYG_345-8b>¶
我兒既沒理當取我商量新天子安得自立坤曰新天¶
子将兵二十年位至大總管所領精兵三十萬天時人¶
事豈可得違其子托雲在側曰使者無多言蹊田奪牛¶
豈不為過坤曰應天順人豈比匹夫之事至如天皇王¶
得國而不代豈彊&KR0145;之邪安巴堅即慰勞坤曰理正當¶
如是爾又曰吾聞此兒有宫婢二千人樂官千人放鷹¶
走狗嗜酒好色任用不肖不惜人民此其所以敗也我¶
自聞其禍即舉家斷酒解放鷹犬罷散樂官我亦有諸¶
<pb:KR2m0009_WYG_345-9a>¶
部樂官千人非公宴不用我若所為類吾兒則亦安能¶
長乆又謂坤曰吾能漢語然絶口不道扵部人懼其效¶
漢而怯弱也因戒坤曰爾當先歸吾以甲馬三萬㑹新¶
天子幽鎮之間共為盟約與我幽州則不復侵汝矣安¶
巴堅攻渤海取其扶餘一城以為東丹國以其長子人¶
皇王托雲為東丹王已而安巴堅病死舒嚕䕶喪歸西¶
樓立其次子元帥太子耀庫濟坤從至西樓而還耀庫¶
濟後更名徳光諡安巴堅為大聖皇帝徳光立三年改¶
<pb:KR2m0009_WYG_345-9b>¶
元天顯遣使聘唐明宗厚禮之遣使報聘㑹定州王都¶
反求援於契丹契丹遣塔拉扎拉将兵援都唐遣王晏¶
球破定州擒塔拉等斬之擒其壮健者五千餘人為契¶
丹直初安巴堅死長子東丹王托雲當立其母舒嚕愛¶
徳光徳光智勇素服諸部共希㫖請立徳光托雲不得¶
立長興元年自夫餘泛海奔唐明宗賜其姓為東丹更¶
名曰慕華拜懐化軍節度使後又更姓李名賛華契丹¶
自安巴堅時侵滅諸國稱雄北方及救王都為王晏球¶
<pb:KR2m0009_WYG_345-10a>¶
所敗喪其萬騎又失哈瑪爾等皆名将而舒嚕尤思念托¶
雲由是卑辭厚幣數遣使聘中國因求歸哈瑪爾扎拉等¶
唐輙斬其使而不報當此之時中國之威㡬振距幽州¶
北七百里有榆闗東臨海北有兎耳覆舟山山皆陡絶¶
並海東北有路狭僅通車其旁地可耕植唐時置東西¶
狭西淥疇米礴長楊黄花紫䝉白狼等戍以扼契丹於¶
此戍兵常自耕食惟衣絮嵗給幽州乆之皆有田宅養¶
子孫以堅守為已利自唐末幽薊戍兵廢散契丹因得¶
<pb:KR2m0009_WYG_345-10b>¶
出陷平營而幽薊之人歳苦冦鈔自涿州至幽州百里¶
人迹斷絶轉餉常以兵護送契丹多伏兵鹽溝以擊奪¶
之荘宗之末趙徳鈞鎮幽州於鹽溝置良鄉縣又於幽¶
州東五十里築城皆戍以兵及破塔拉等又於其東置¶
三河縣由是幽薊之人始得耕牧而輸餉可通徳光乃¶
西徙横帳居庫爾泊出冦雲朔之間明宗患之以石敬¶
瑭鎮河東總大同彰國振武威塞等軍禦之應順清泰¶
之間調發饋餉逺近勞敝徳光侍其母甚謹常侍立其¶
<pb:KR2m0009_WYG_345-11a>¶
側國事必告而後行石敬瑭反唐遣張敬達等討之敬¶
瑭遣使求救於徳光稱臣以父事之約事㨗之後割盧¶
龍一道及鴈門闗以北諸州與之契丹兵出鴈門車騎¶
連亘數十里唐兵大敗遂築壇晋城南立敬瑭為皇帝¶
敬瑭自太原入洛陽徳光送至潞州先時唐廢帝遣趙¶
徳鈞并其子延夀将兵禦契丹徳鈞隂遣人聘徳光求¶
立已為帝徳光指穹廬前巨石謂徳鈞使者曰吾已許¶
石郎矣石爛可改也徳光至潞州遂執徳鈞父子而去¶
<pb:KR2m0009_WYG_345-11b>¶
後以延夀為幽州節度使封燕王契丹當荘宗明宗時¶
攻陷營平二州及已立晋又得鴈門以北幽州節度管¶
内一十六州乃以幽州為燕京改天顯十一年為㑹同¶
元年更其國號大遼置百官皆依中國參用中國之人¶
晋髙祖每遣使聘問奉表稱臣嵗輸絹三十萬疋其餘¶
寳玉珍異下至中國飲食諸物使者相屬於道無虚日¶
徳光約髙祖不稱臣更表為書稱兒皇帝如家人禮徳¶
光遣中書令韓頻奉册髙祖為英武明義皇帝髙祖復¶
<pb:KR2m0009_WYG_345-12a>¶
遣趙瑩馮道等以太常鹵簿奉册徳光及其母尊號終¶
其世奉之甚謹髙祖崩出帝即位徳光怒其不先以告¶
而又不上表不稱臣而稱孫數遣使者責晋晋大臣皆¶
恐而景延廣對契丹使者語獨不遜徳光益怒楊光逺¶
反青州招之開運元年春徳光傾國南冦分其衆為三¶
西出鴈門攻并代劉知逺擊敗之於秀容東至扵河陷¶
博州以應光逺徳光與延夀南攻陷貝州徳光屯元城¶
兵及黎陽晋出帝親征遣李守貞等東馳馬家渡擊敗¶
<pb:KR2m0009_WYG_345-12b>¶
契丹而徳光與晋相距於河月餘聞馬家渡兵敗乃引¶
衆擊晋戰於戚城徳光臨陣望見晋軍旗幟光明而士¶
馬嚴整有懼色謂其左右曰楊光逺言晋家兵馬半已¶
餓死何其盛也兵既交殺傷相半陣間斷箭遺鏃布厚¶
寸餘日暮徳光引去分其兵為二一出滄州一出深州¶
以歸二年正月徳光復傾國入冦圍鎮州分兵攻下鼓¶
城等九縣杜重威守鎮州閉壁不敢出契丹南掠邢洺¶
磁至於安陽河千里之内焚剽始盡契丹見大桑木罵¶
<pb:KR2m0009_WYG_345-13a>¶
曰吾知紫披襖出自汝身吾豈容汝活邪束薪於木而¶
焚之是時出帝病不能出征遣張從恩安審琦皇甫遇¶
等禦之遇前渡漳水遇契丹戰於榆林㡬為所虜審琦¶
從後救之契丹望見塵起謂救兵至引去而從恩畏怯¶
不敢追亦引兵南走黎陽契丹已北而出帝疾少間乃¶
下詔親征軍於澶州遣杜重威等北征契丹歸至虎北¶
聞晋軍且至即復引而南及重威戰於陽城衛村晋軍¶
飢渇鑿井輙壊絞泥汁而飲徳光坐奚車中呼其衆曰¶
<pb:KR2m0009_WYG_345-13b>¶
晋軍盡在此矣可生擒之然後平定天下㑹天大風晋¶
軍奮死擊之契丹大敗徳光喪車騎一白橐駝而走至¶
幽州其首領大将各笞數百獨趙延夀免焉是時天下¶
旱蝗晋人苦兵乃遣開封府軍将張暉假供奉官聘於¶
契丹奉表稱臣以修和好徳光語不遜然契丹亦自厭¶
兵徳光母舒嚕嘗謂晋人曰南朝漢兒争得一向卧邪¶
自古聞漢來和蕃不聞蕃去和漢若漢兒實有回心則¶
我亦何惜通好晋亦不復遣使然數以書招趙延夀延¶
<pb:KR2m0009_WYG_345-14a>¶
夀見晋衰而天下亂嘗有意窺中國而徳光亦嘗許延¶
夀滅晋而立之延夀得晋書偽為好辭報晋言身陷敵¶
思歸約晋發兵為應而徳光将髙牟翰亦詐以瀛州降¶
晋晋君臣皆喜三年七月遣杜重威李守貞張彦澤等¶
出兵為延夀應兵趨瀛州牟翰空城而去晋軍至城下¶
見城門皆啓疑有伏兵不敢入遣梁漢璋追牟翰及之¶
漢璋戰死重威等軍屯武彊徳光聞晋出兵乃入冦鎮¶
州重威西屯中渡與徳光夾水而軍徳光分兵並西山¶
<pb:KR2m0009_WYG_345-14b>¶
出晋軍後攻破欒城縣縣有騎軍千人皆降於敵徳光¶
每獲晋人刺其面文曰奉勅不殺縱以南歸重威等被¶
圍糧絶遂舉軍降徳光喜謂趙延夀曰所得漢兒皆與¶
爾因以龍鳯赭袍賜之使衣以撫晋軍亦以赭袍賜重¶
威遣富珠哩監張彦澤将騎二千先入京師晋出帝與¶
太后為降表自陳過咎徳光遣嘉哩以手詔賜帝曰孫¶
兒但勿憂管取一喫飯處徳光将至京師有司請以法¶
駕奉迎徳光曰吾躬擐甲胄以定中原太常之儀不暇¶
<pb:KR2m0009_WYG_345-15a>¶
顧也止而不用出帝與太后出郊奉迎徳光辭不見曰¶
豈有兩天子相見於道路邪四年正月丁亥朔旦晋文¶
武百官班於都城北望帝拜辭素服紗帽以待徳光被¶
甲衣貂帽立馬於髙岡百官俯伏待罪徳光入自封邱¶
門登城樓遣通事宣言諭曰我亦人也可無懼我夲無¶
心至此漢兵引我來爾遂入晋宫宫中嬪妓迎謁皆不¶
顧夕出宿於赤岡封出帝負義侯遷於黄龍府癸巳入¶
居晋宫以契丹守諸門門廡殿廷皆磔犬掛皮以為厭¶
<pb:KR2m0009_WYG_345-15b>¶
勝甲午徳光胡服視朝於廣政殿乙未被中國冠服百¶
官常參起居如晋儀而氈裘左袵胡馬奚車羅列階陛¶
晋人俛首不敢仰視二月丁丑朔金吾六軍殿中省仗¶
太常樂舞陳於廷徳光冠通天冠服絳紗袍執大珪以¶
視朝大赦改晋國為大遼國開運四年為㑹同十年徳¶
光嘗許趙延夀滅晋而立以為帝故契丹擊晋延夀常¶
為先鋒虜掠所得悉以奉徳光及其母舒嚕徳光已滅¶
晋而無立延夀意以為中京留守大丞相燕王如故三¶
<pb:KR2m0009_WYG_345-16a>¶
月丙戌朔徳光服靴袍御崇元殿百官入閣徳光大悅¶
顧左右曰漢家儀物盛如此我得於此殿坐豈非真天¶
子邪徳光已滅晋遣其部族酋豪及其通事為諸州鎮¶
刺史節度使括借天下錢帛以賞軍胡兵人馬不給糧¶
草遣數千騎分出四野刼掠人民號為打草榖東西二¶
三千里之間民被其毒逺近怨嗟漢髙祖起太原所在¶
州鎮多殺契丹守将歸漢徳光大懼又時已熱乃以蕭¶
翰為宣武軍節度使翰契丹之大族其號阿巴翰之妹¶
<pb:KR2m0009_WYG_345-16b>¶
亦嫁徳光而阿巴夲無姓氏契丹呼翰為國舅及将以¶
為節度使李崧為制姓名曰蕭翰於是始姓蕭徳光已¶
留翰守汴乃北歸以晋内諸司伎術宫女諸軍将卒數¶
千人從自黎陽渡河行至湯隂登愁死岡謂其宣徽使¶
髙勲曰我在上國以打圍食肉為樂自入中國心常不¶
快若得復吾夲土死亦無恨勲退而謂人曰是将死矣¶
相州梁暉殺契丹守将閉城距守徳光引兵破之城中¶
男子無少長皆屠之婦女悉驅以北後漢以王繼宏鎮¶
<pb:KR2m0009_WYG_345-17a>¶
相州得髑髏十數萬枚為大塜葬之徳光至臨洺見其¶
井邑荒殘笑謂晋人曰致中國至此皆燕王為罪首又¶
顧張礪曰爾亦有力焉徳光行至欒城得疾卒於殺胡¶
林契丹破其腹去其腸胃實之以鹽載而北晋人謂之¶
帝羓永康王烏雲立諡徳光為嗣聖皇帝號安巴堅為¶
太祖徳光為太宗烏雲東丹王托雲子也托雲奔唐烏¶
雲留不從號永康王性殘忍然喜賔客好飲酒工畫知¶
書契丹兵助晋攻唐唐廢帝殺托雲晋髙祖入京師追¶
<pb:KR2m0009_WYG_345-17b>¶
封托雲為燕王徳光滅晋烏雲從至京師徳光死欒城¶
烏雲與趙延夀及諸大将等俱入鎮州延夀自稱權知¶
軍國事遣人求鎮州管籥於烏雲烏雲不與延夀左右¶
曰契丹大人聚而謀者詾詾必有變宜備之今中國兵¶
猶萬人可以擊敵不然事必不成延夀猶豫不决烏雲¶
召延夀飲酒誘而鎖之籍其家乃宣徳光遺制曰可於¶
中京即皇帝位中京契丹謂鎮州也遣使告哀於諸鎮¶
蕭翰聞徳光死棄汴州而北烏雲已立先遣人報其祖¶
<pb:KR2m0009_WYG_345-18a>¶
母舒嚕舒嚕怒曰我兒平晋取天下有功業其子在我¶
側者當立人皇王背我歸中國其子豈得立邪乃率兵¶
逆烏雲将廢之烏雲留其将滿達守鎮州晋諸将相随徳¶
光在鎮州者皆留之而去與其祖母舒嚕相拒於石橋¶
舒嚕所将兵多亡歸烏雲烏雲乃幽舒嚕扵祖州祖州¶
安巴堅墓所也初徳光之擊晋也舒嚕常非之曰吾國¶
用一漢人為主可乎徳光曰不可也舒嚕曰然則汝得¶
中國不能有後必有禍悔無及矣徳光死載其屍歸舒¶
<pb:KR2m0009_WYG_345-18b>¶
嚕不哭而撫其屍曰待我國中人畜如故然後葬汝已¶
而烏雲囚之後死扵木葉山烏雲更名阮號天授皇帝¶
改元曰天禄是嵗八月𦵏徳光扵木葉山遣至鎮州召¶
馮道和凝等㑹𦵏使者至鎮州鎮州軍亂大将白再榮¶
等逐出滿達據定州已而悉其衆以北滿達者徳光之¶
從弟也徳光滅晋以為邢州節度使烏雲立命守鎮州¶
滿達尤酷虐多畧中國人剝面抉目㧞髮斷腕而殺之¶
出入常以鉗鑿挑割之具自随寝處前後掛人肝脛手¶
<pb:KR2m0009_WYG_345-19a>¶
足言笑自若鎮定之人不勝其毒滿達已去馮道等乃¶
南歸漢乾祐元年烏雲率萬騎攻邢州陷内邱契丹入¶
寇常以馬嘶為候其来也馬不嘶鳴而矛㦸夜有光又¶
月食敵衆皆懼以為凶雖破内邱而人馬傷死者大半¶
烏雲立五年㑹諸部酋長復謀入冦諸部大人皆不欲¶
烏雲彊之燕王舎音與太寧王額哩森等率兵殺烏雲¶
於火神淀徳光子齊王舒嚕聞亂走南山契丹擊殺舎¶
音額哩森而迎舒嚕以立舒嚕立改元應歴號天順皇¶
<pb:KR2m0009_WYG_345-19b>¶
帝後更名璟舒嚕有疾不能近婦人左右給事多以宦¶
者然畋獵好飲酒不恤國事每酣飲自夜至旦晝則常¶
睡國人謂之睡王初烏雲常遣使聘漢使者至中國而¶
周太祖入立太祖後遣将軍朱憲報聘憲還而烏雲死¶
舒嚕立遂不復南冦顯徳六年夏世宗北伐以保大軍¶
節度使田景咸為淤口闗部署右神武統軍李洪信為¶
合流口部署前鳯翔節度使王晏為益津闗部署侍衛¶
親軍馬步都虞候韓通為陸路都部署世宗自乾寧軍¶
<pb:KR2m0009_WYG_345-20a>¶
御龍舟艛舩戰艦首尾數十里至益津闗降其守将而¶
河路漸狹舟不能進乃捨舟陸行瓦橋淤口闗瀛莫州¶
守将皆迎降方下令進攻幽州世宗遇病乃置雄州於¶
瓦橋闗覇州於益津闗而還周師下三闗瀛莫兵不血¶
刄舒嚕聞之謂其國人曰此夲漢地今已還漢又何惜¶
邪¶
　歐陽氏五代史記論曰初蕭翰聞徳光死北歸有同¶
　州郃陽縣令胡嶠為翰掌書記随入契丹而翰妻爭¶
<pb:KR2m0009_WYG_345-20b>¶
　妬告翰謀反翰見殺嶠無所依居契丹七年當廣順¶
　三年亡歸中國畧能道其所見云自幽州西北入居¶
　庸闗明日又西北入石闗闗路崖狹一夫可以當百¶
　此中國控扼契丹之險也又三日至可汗南望五臺¶
　山其一峰最髙者東臺也又三日至新武西北行五¶
　十里有鷄鳴山云唐太宗北伐聞鷄鳴於此因以名¶
　山眀日入永定闗北此唐故闗也又四日至歸化州¶
　又三日登天嶺嶺東西連亘有路北下四顧㝠然黄¶
<pb:KR2m0009_WYG_345-21a>¶
　雲白草不可窮極契丹謂嶠曰此辭鄉嶺也可一南¶
　望而為永訣同行者皆慟哭往往絶而復蘇又行三¶
　四日至黑榆林時七月寒如深冬又眀日入斜谷谷¶
　長五十里髙崖峻谷仰不見日而寒尤甚已出谷得¶
　平地氣稍温又行二日渡湟水又明日渡黑水又二¶
　日至湯城淀地氣最温契丹若大寒則就温於此其¶
　水泉清冷草軟如茸可藉以寝而多異花記其二種¶
　一曰旱金大如掌金色爍人一曰青囊如中國金燈¶
<pb:KR2m0009_WYG_345-21b>¶
　而色類藍可愛又二日至儀坤州渡麝香河自幽州¶
　至此無里候其向不知為南北又二日至赤崖翰與¶
　烏雲相及遂及舒嚕戰於沙河舒嚕兵敗而北烏雲¶
　追至獨樹渡遂囚舒嚕於撲馬山又行三日遂至上¶
　京所謂西樓也西樓有邑屋市肆交易無錢而用布¶
　有綾錦諸工作官者翰林伎術教坊角觝秀才僧尼¶
　道士等皆中國人而并汾幽薊之人尤多自上京東¶
　去四十里至真珠寨始食菜明日東行地勢漸髙西¶
<pb:KR2m0009_WYG_345-22a>¶
　望平地松林欝然數十里遂入平川多草木始食西¶
　𤓰云契丹破回紇得此種以牛糞覆棚而種大如中¶
　國東𤓰而味甘又東行至褭潭始有栁而水草豐美¶
　有息雞草尤美而夲大馬食不過十夲而飽自褭潭¶
　入大山行十餘日而出過一大林長二三里皆蕪荑¶
　枝葉有芒刺如箭羽其地皆無草烏雲時卓帳於此¶
　㑹部人𦵏徳光自此西南行日六十里行七日至大¶
　山門兩髙山相去一里有長松豐草珍禽野卉有屋宇¶
<pb:KR2m0009_WYG_345-22b>¶
　碑石曰陵所也烏雲入祭諸部大人惟執祭器者得¶
　入入而門闔明日開門曰抛醆禮畢問其禮皆祕不¶
　肯言嶠所目見囚舒嚕𦵏徳光等事與中國所記差¶
　異已而翰得罪被鏁嶠與部曲東之福州翰所治也¶
　嶠等東行過一山名十三山云此西南去幽州二千¶
　里又東行數日過衛州有居人三千餘家盖契丹所¶
　虜中國衛州人築城而居之嶠至福州而契丹多憐¶
　嶠教其逃歸嶠因得其諸國種類逺近云距契丹國¶
<pb:KR2m0009_WYG_345-23a>¶
　東至於海有鐡甸其族野居皮帳而人剛勇其地少¶
　草木水鹹濁色如血澄之乆而後可飲又東女真善¶
　射多牛鹿野狗其人無定居行以牛負物遇雨則張¶
　革為屋常作鹿鳴呼鹿而射之食其生肉能釀糜為¶
　酒醉則縛之而睡醒而後觧不然則殺人又東渤海¶
　又東遼國皆與契丹畧同其南海曲有魚鹽之利又¶
　南奚與契丹畧同而人好殺戮又南至榆闗矣西南¶
　至儒州皆故漢地西則突厥回紇西北至裕庫哷其¶
<pb:KR2m0009_WYG_345-23b>¶
　人長髦頭酋長全其髮盛以紫囊地嚴寒水出大魚¶
　契丹仰食又多黑白黄貂䑕皮北方諸國皆仰之其¶
　人最勇鄰國不敢侵又其西哈噶斯又其北單于突厥¶
　皆與裕庫哷畧同又北黑車子善作車帳其人知孝¶
　義地貧無所産云契丹之先常役回紇後背之走黑¶
　車子始學作車帳又北牛蹄突厥人身牛足其地尤¶
　寒水曰瓠&KR1383;河夏秋氷厚二尺春冬氷徹底常燒器¶
　銷氷乃得飲東北至韈刼子其人髦首被皮為衣不¶
<pb:KR2m0009_WYG_345-24a>¶
　鞍而騎大弓長箭尤善射遇人輙殺而生食其肉契¶
　丹等國皆畏之契丹五騎遇一韈刼子則皆散走其¶
　國三面皆室韋一曰室韋二曰黄頭室韋三曰獸室¶
　韋其地多銅鐡金銀其工巧銅鐡諸噐皆精好善織¶
　毛錦地尤寒馬溺至地成氷堆又北狗國人身狗首¶
　長毛不衣手搏猛獸語為犬嘷其妻皆人能漢語生¶
　男為狗女為人自相婚嫁穴居食生而妻女人食云¶
　嘗有中國人至其國其妻憐之使逃歸與其筯十餘¶
<pb:KR2m0009_WYG_345-24b>¶
　隻教其每走十餘里遺一筯狗夫追之見其家物必¶
　&KR0742;而歸則不能追矣其說如此又曰契丹嘗選百里¶
　馬二十匹遣十人齎乾□北行窮其所見其人自黑¶
　車子歴牛蹄國北行一年經四十三城居人多以木¶
　皮為屋其語言無譯者不知其國地山川部族名號¶
　其地氣遇平地則温和山林則寒冽至三十三城得¶
　一人能鐡甸語其言頗可解云地名頡利鳥于邪堰¶
　云自此以北龍蛇猛獸魑魅羣行不可往矣其人乃¶
<pb:KR2m0009_WYG_345-25a>¶
　還此北荒之極也契丹謂嶠曰吾國之人豈能勝中¶
　國然晋所以敗者主暗而臣不忠因具道諸國事曰¶
　子歸悉以語漢人使漢人努力事其主無為吾國所¶
　虜吾國非人境也嶠歸以為陷敵記云¶
　¶
　¶
　¶
　¶
<pb:KR2m0009_WYG_345-25b>¶
　¶
　¶
　¶
　¶
　¶
　¶
　¶
　文獻通考卷三百四十五¶
