# -*- mode: mandoku-view; -*-
#+TITLE: 文獻通考
#+DATE: 2015-08-24 22:49:37.127048
#+PROPERTY: ID KR2m0009
#+PROPERTY: BASEEDITION WYG    
#+PROPERTY: JUAN 卷一百九十九 
<pb:KR2m0009_WYG_199-1a>¶
欽定四庫全書¶
　文獻通考卷一百九十九¶
　　鄱　陽　馬　端　臨　貴　與　著¶
　經籍考二十六¶
　　史(傳記/)¶
魏公語録一卷¶
　　陳氏曰與别録小異而實同别録分四卷此總為¶
　　一篇先後次第亦不同而末一則别録所無姑並¶
<pb:KR2m0009_WYG_199-1b>¶
　　存之¶
魏公别録四卷¶
　　鼂氏曰其門人王巖叟記其言論事實然以國史¶
　　考之其歲月往往抵牾蓋失之誣也¶
杜祁公語録一卷¶
　　陳氏曰不知何人作¶
文潞公私記一卷¶
　　鼂氏曰皇朝文彦博所撰元豐初王堯臣之子同¶
<pb:KR2m0009_WYG_199-2a>¶
　　老以其父至和中所撰立英宗為皇子詔草上之¶
　　且曰時宰相文彦博富弼知狀神宗以問彦博彦¶
　　博具以實對至元祐中賈易為言官為韓忠彦爭¶
　　辨其事彦博乃著此其後云自古惟霍禹云縣官¶
　　非我家將軍不得至此楊復恭自稱定䇿國老謂¶
　　昭宗為門生天子鞅鞅不道之言卒被夷滅¶
　　陳氏曰記至和請建儲及元豐褒賞事¶
潛德録一卷¶
<pb:KR2m0009_WYG_199-2b>¶
　　鼂氏曰皇朝吕誨獻可之孫撰記其祖乞立英宗¶
　　言章¶
嘉祐名臣傳五卷¶
　　鼂氏曰張唐英傳仁宗朝賢臣五十餘人¶
　　王氏揮麈録曰唐英天覺同胞兄仕至殿中侍御¶
　　史嘗述仁宗政要上於朝所謂嘉祐名臣傳特政¶
　　要中一門耳¶
孔子編年三卷¶
<pb:KR2m0009_WYG_199-3a>¶
　　鼂氏曰皇朝孔傳取左氏國語公羊史記及他書¶
　　所載孔子事以年次之自生至卒¶
東家雜記二卷¶
　　鼂氏曰亦孔傳撰孔子四十七代孫也纂其家舊¶
　　聞軼事於此書¶
　　陳氏曰歴代追崇先聖故事及孔林古跡¶
鼂以道揚雄别傳一卷¶
　　鼂氏曰從父詹事公撰雜取諸書所載雄逸事為¶
<pb:KR2m0009_WYG_199-3b>¶
　　一編係之以贊¶
唐質肅遺事一卷¶
　　陳氏曰無名氏所記唐介子方事也¶
韓莊敏遺事一卷¶
　　陳氏曰祕書丞韓宗武文若撰記其父丞相縝玉¶
　　汝事末亦雜載他事宗武即少年遇洋客者也年¶
　　八十二乃卒此編亦載其詩云熙寧間得異疾與¶
　　神物遇¶
<pb:KR2m0009_WYG_199-4a>¶
范忠宣言行録二十卷¶
　　陳氏曰不著名氏其家所録也¶
范太史遺事一卷¶
　　陳氏曰翰林學士范冲元長記其父事¶
傅獻簡佳語一卷¶
　　陳氏曰不知何人所作記傅堯俞所談¶
杜公談録一卷¶
　　陳氏曰雷繹杜師益等録其父務滋之言王廣淵¶
<pb:KR2m0009_WYG_199-4b>¶
　　作序¶
豐清敏遺事一卷¶
　　陳氏曰給事中章貢李朴先之撰記豐稷相之事¶
　　朱熹為之後序¶
宗忠簡公遺事三卷¶
　　陳氏曰不著名氏録留守開封事亦其家子孫所¶
　　為¶
　　後村劉氏序曰公遺事行世已久今連帥寶謨王¶
<pb:KR2m0009_WYG_199-5a>¶
　　公鎔公之外孫復稍採摭舊聞以傅翼之¶
呂忠穆家傳一卷　逢辰記一卷　遺事一卷¶
　　陳氏曰記建炎丞相吕頥浩元直事孫昭問刻之¶
　　廣德軍¶
褒徳集二卷　易學辨惑一卷¶
　　陳氏曰邵伯溫撰録其父告命諡議行狀墓誌之¶
　　屬辯惑述傳授源流辯鄭夬之妄¶
吕氏家塾記一卷¶
<pb:KR2m0009_WYG_199-5b>¶
　　陳氏曰侍講吕希哲原明撰¶
桐隂舊話十卷¶
　　陳氏曰吏部尚書潁川韓元吉無咎撰記其家世¶
　　舊事以京師第門有桐木故云元吉門下侍郎維¶
　　之四世孫也¶
趙康靖日記一卷¶
　　陳氏曰參政睢陽趙槩叔平所記治平乙巳丙午¶
　　間在政路初事¶
<pb:KR2m0009_WYG_199-6a>¶
劉忠肅公行年記一卷¶
　　陳氏曰丞相東平劉摯莘老撰¶
文昌雜録六卷¶
　　陳氏曰主客郎中南京龎元英懋賢撰官制初行¶
　　元英為郎在省四年記一時見聞及古今典故可¶
　　觀覽元英丞相莊敏公籍之子¶
聞見近録一卷¶
　　陳氏曰宗正丞三槐王鞏定國撰¶
<pb:KR2m0009_WYG_199-6b>¶
辯欺録一卷¶
　　陳氏曰韓忠彦記其父嘉祐末命事與文富諸公¶
　　辯¶
回天録一卷¶
　　陳氏曰宣教郎秦湛處度撰記吕好問圍城中事¶
　　好問除右丞訓詞有回天之力語故以名録後有¶
　　好問謝其祖公著復官表及遺表¶
盡忠補過録一卷¶
<pb:KR2m0009_WYG_199-7a>¶
　　陳氏曰修職郎穆伯芻撰記張孝純在偽齊時所¶
　　上本朝書¶
吳丞相手録一卷¶
　　陳氏曰吳敏元忠撰記靖康初元事¶
岳飛事實六卷辯誣五卷¶
　　陳氏曰飛之孫珂撰¶
丁卯實編一卷¶
　　陳氏曰成忠郎李珙撰誅曦之功楊巨源為多安¶
<pb:KR2m0009_WYG_199-7b>¶
　　丙忌而殺之珙為作傳上之於朝以昭其功而申¶
　　其寃¶
孔子編年五卷¶
　　陳氏曰新安胡仔元任撰其父待制舜陟命仔采¶
　　摭經傳為之¶
諸葛武侯傳一卷¶
　　陳氏曰侍講張栻撰以陳壽作史私且陋裒集他¶
　　傳及裴松之所注為此傳而削去管樂自許一則¶
<pb:KR2m0009_WYG_199-8a>¶
　　朱晦翁以為不然又為後論以達其意謂其體正¶
　　大而學未至使得游洙泗之門所就不止此¶
韓文公歴官記一卷¶
　　陳氏曰新安張敦頥撰頗疏畧其最誤者序言擒¶
　　呉元濟出牛元翼為一事此大謬也為裴度行軍¶
　　司馬在憲宗元和時奉使鎭州王庭湊在穆宗長¶
　　慶時¶
歐公本末四卷¶
<pb:KR2m0009_WYG_199-8b>¶
　　陳氏曰吕祖謙編蓋因觀歐陽公集考其歴仕歲¶
　　月同官同朝之人畧著其事迹而集中詩文亦随¶
　　事附見非獨歐公本末而時事時賢之本末亦大¶
　　畧可觀矣故以入傳記類¶
皇祐平蠻記二卷¶
　　陳氏曰殿中丞馮炳撰記儂智高事¶
孫威敏征南録一卷¶
　　陳氏曰學士睢陽滕甫元發撰言平南之功皆本¶
<pb:KR2m0009_WYG_199-9a>¶
　　孫沔元規狄青之至莫能出其右者余靖歸羙於¶
　　青非實也甫時通判潮州¶
唃厮囉傳一卷¶
　　陳氏曰不著作者¶
陜西聚米圖經五卷¶
　　陳氏曰閤門通事舍人雄州趙珣撰珣父振博州¶
　　防禦使久在西邊珣訪得五路徼外山川道里康¶
　　定二年為此書韓魏公經畧言於朝詔取其書召¶
<pb:KR2m0009_WYG_199-9b>¶
　　見執政吕許公宋莒公言用兵以來䇿士之言以¶
　　干數無如珣者擢涇原都監定川之敗死焉珣勁¶
　　特好學恂恂類儒者人皆惜之¶
元豐平蠻録三卷¶
　　陳氏曰金部員外郎知鳯翔府家安國撰記乞弟¶
　　韓存寶事¶
元祐分疆録三卷¶
　　陳氏曰直龍圖閣京兆游師雄景叔撰元祐初議¶
<pb:KR2m0009_WYG_199-10a>¶
　　棄西邊四寨執政召師雄問之對曰先帝棄之可¶
　　也主上棄之則不可且示弱夷狄反益邊患爭之¶
　　甚力不聼卒棄之四寨者葭蘆米脂浮屠安疆也¶
　　夏人以事出望外萌侵侮之心連年犯順皆如師¶
　　雄所料此書前三卷記當時論辨本末後一卷行¶
　　實不知何人作也是歲師雄被命行邊請以便宜¶
　　行事夏人與鬼章謀㓂熙河師雄説劉舜卿出師¶
　　种誼遂破洮州擒鬼章以獻其功偉矣元祐諸老¶
<pb:KR2m0009_WYG_199-10b>¶
　　固欲休兵息民師雄言既不行功復不賞殆以專¶
　　反熙豐失於偏&KR0417;終成紹述之禍亦有以也師雄¶
　　治平二年進士¶
青唐録一卷¶
　　陳氏曰右班殿直李遠撰元符中取邈川青唐已¶
　　而皆棄之遠紹聖武舉人官鎭洮奉檄軍前記其¶
　　經歴見聞之實燦然可觀¶
交趾事迹十卷¶
<pb:KR2m0009_WYG_199-11a>¶
　　陳氏曰知新州趙勰撰¶
占城國録一卷¶
　　陳氏曰不著名氏¶
雞林類事三卷¶
　　陳氏曰不著名氏¶
政和大理入貢録一卷¶
　　陳氏曰右廸功郎錢塘周邦撰其祖穜為集賢修¶
　　撰知桂州時歸明人黄璘招來大理國入貢詔穜¶
<pb:KR2m0009_WYG_199-11b>¶
　　考究其眞偽穜言偽妄不可憑乞依熙寧故事支¶
　　馬價發還璘至京師力主其事穜落職奉祠久而¶
　　覺其詐乃改正復職知廣州¶
安南表状一卷¶
　　陳氏曰紹興二十五年李天祚進貢自靖康二年¶
　　以後至是始通也¶
邊和録五卷¶
　　陳氏曰承議郎河東陳伯疆撰載胡世將承公宣¶
<pb:KR2m0009_WYG_199-12a>¶
　　撫川陜事¶
建炎徳安守禦録三卷¶
　　陳氏曰郡丞東平劉荀子卿編次建炎初髙宻陳規¶
　　元則守徳安禦羣盗事跡功状規後守順昌與劉¶
　　錡共成却敵之功者也以樞密直學士知廬州而¶
　　卒¶
淮西從軍記一卷¶
　　陳氏曰不著名氏記紹興十年金人敗盟淮西諸¶
<pb:KR2m0009_WYG_199-12b>¶
　　帥守禦事¶
順昌破敵録一卷¶
　　陳氏曰不著名氏記劉錡信叔守禦戰勝本末¶
滕公守台録一卷¶
　　陳氏曰不著名氏睢陽滕膺子勤為台州户曹方¶
　　臘之亂仙居人吕師囊應之攻城甚急膺佐太守¶
　　備禦卒全一城郡人徳之至今廟食行状事實聚¶
　　見此篇膺後至直祕閣京西漕而終¶
<pb:KR2m0009_WYG_199-13a>¶
二楊歸朝録一卷¶
　　楊堯弼楊載紹興八年所與達蘭烏珠書時偽齊¶
　　初廢也末有探報敵事數十條¶
逆臣劉豫傳一卷¶
　　陳氏曰楊堯弼等撰二楊事跡當考前録題銜稱¶
　　宣義郎廸功郎並為大總管府官屬此傳堯弼為¶
　　右從事郎載為右廸功郎¶
許右丞行狀一卷¶
<pb:KR2m0009_WYG_199-13b>¶
　　陳氏曰吏部員外郎許忻撰許公翰字崧老襄邑¶
　　人為尚書右丞忻其弟也¶
李忠定行狀一卷¶
　　陳氏曰通判洪州李綸撰其兄丞相綱伯紀事狀¶
　　葉適正則所作諡議附於後¶
翟忠惠家傳一卷¶
　　陳氏曰翟耆年伯壽述其父汝文公巽事實忠惠¶
　　者私諡也耆年實邢恕外孫¶
<pb:KR2m0009_WYG_199-14a>¶
艾軒家傳一卷¶
　　陳氏曰莆田林成季述其季父工部侍郎光朝謙¶
　　之事實¶
夾漈家傳一卷(所著書/目附)¶
　　陳氏曰莆田鄭翁歸述其父樵漁仲事迹翁歸年¶
　　八十歲老貧不競頃佐莆郡時猶識之¶
葉丞相行狀一卷¶
　　陳氏曰閣學廬陵楊萬里廷秀撰丞相莆田葉顒¶
<pb:KR2m0009_WYG_199-14b>¶
　　子昂乾道丁亥以冬雷罷相至建寧而薨¶
謝脩撰行狀墓誌一卷¶
　　陳氏曰昭武謝師稷務本奉使閩部有惠愛沒而¶
　　民祠之行狀里人黄遹景聲撰墓誌永嘉陳謙益¶
　　之撰其廟曰昭應¶
朱侍講行狀一卷¶
　　陳氏曰奉議郎三山黄榦直&KR0056;撰其高第弟子且¶
　　子壻也¶
<pb:KR2m0009_WYG_199-15a>¶
紫陽年譜三卷¶
　　陳氏曰朱侍講門人通判辰州昭武李方子公晦¶
　　撰¶
篤行事實一卷¶
　　陳氏曰丞相趙汝愚子直編其父善應彦遠事而¶
　　羅願朱熹所撰行狀墓銘及諸賢哀詞題跋之屬¶
　　萃為一編篤行者陳福公題其墓云爾吕太史䟦¶
　　語有云處者易持出者難工朱侍講取其意以為¶
<pb:KR2m0009_WYG_199-15b>¶
　　銘所以勉其子之意深矣¶
趙丞相行實一卷　附録二卷¶
　　陳氏曰知靜江府趙崇憲履常編集忠定長子也¶
　　其一時諸賢祭文挽歌與嘉定更化之後昭雪誣¶
　　枉改正史牒本末皆見附録¶
趙忠定行狀一卷　續議一卷¶
　　陳氏曰知光州鄱陽柴中行與之撰其諡議允濟¶
　　全之楊方子直所為也¶
<pb:KR2m0009_WYG_199-16a>¶
倪文節言行録三卷　遺奏誌狀碑銘諡議一卷¶
　　陳氏曰户部郎中倪祖常子武輯其父尚書遺事¶
　　行狀錫山蔣重珍良貴撰碑銘臨卭魏了翁華甫¶
　　撰¶
趙華文行狀一卷¶
　　陳氏曰文林郎趙山李燔敬子撰忠定之子吏部¶
　　崇憲履常也¶
八朝名臣言行録二十四卷¶
<pb:KR2m0009_WYG_199-16b>¶
　　陳氏曰侍講朱熹撰以近代文集及傳記載本朝¶
　　名臣言行掇取其要輯為此録前五朝五十五人¶
　　後三朝四十二人¶
中興志議忠録三卷¶
　　陳氏曰龔頥正撰自建炎至紹興辛巳上自李若¶
　　水劉韐貴臣名士下及一婦人卒伍之㣲皆録之¶
孝史五十卷¶
　　太學博士新喻謝諤昌國撰集曰君紹五后徳一¶
<pb:KR2m0009_WYG_199-17a>¶
　　宗表五臣傳三十五文類二夷附一諤後至御史¶
　　丞淳熙名臣樂易君子也¶
孝行録三卷¶
　　陳氏曰京兆胡訥撰始得此書不知訥何人也所¶
　　記多國初人已而知其為安定先生翼之之父仕¶
　　為寧海節度推官¶
古今孝悌録二十四卷¶
　　陳氏曰廬陵王紹圭唐卿撰¶
<pb:KR2m0009_WYG_199-17b>¶
亷吏傳十卷¶
　　陳氏曰成都費樞伯樞撰自秦至唐凡百十有四¶
　　人宣和乙巳為序¶
南陽先民傳二十卷¶
　　陳氏曰題南陽王襄元祐癸酉歲序所記鄧州人¶
　　物自百里奚直不疑而下至唐范傳正韓翃凡一¶
　　百六十人¶
典刑録十二卷¶
<pb:KR2m0009_WYG_199-18a>¶
　　陳氏曰苕溪呉宏編凡五十二門大畧於言行録¶
　　中抄出¶
近世厚徳録四卷¶
　　陳氏曰題百鍊眞隠李元綱國紀編沈濬道原為¶
　　作序¶
救荒活民書三卷¶
　　陳氏曰從政郎鄱陽董煟編進煟紹熈五年進士¶
　　嘗知瑞安縣¶
<pb:KR2m0009_WYG_199-18b>¶
仁政活民書二卷¶
　　陳氏曰秀州司户㑹稽丁鋭集¶
好還集一卷¶
　　陳氏曰秀水婁伯高元龍編報應之事為十門¶
先賢施仁濟世録一卷¶
　　陳氏曰奉化丞山隂諸葛興編凡十門皆本朝諸¶
　　賢事實也¶
莆陽人物志三卷¶
<pb:KR2m0009_WYG_199-19a>¶
　　陳氏曰知興化軍永嘉林紘文伯撰以圖志不叙¶
　　人物故特為是編莆壤地褊小而人物特盛¶
臥遊録一卷¶
　　陳氏曰吕祖謙撰晩歲病廢臥家取史傳所載古¶
　　今人境勝處録之時以宗少文臥遊之語實諸卷¶
　　首¶
上庠録十卷¶
　　陳氏曰光州助教吕榮義撰雜記京師太學故事¶
<pb:KR2m0009_WYG_199-19b>¶
上庠後録十二卷¶
　　陳氏曰三山周士貴撰記中興太學事頗疏畧¶
昭明太子事實二卷¶
　　陳氏曰知池州趙彦博富文編昭明廟食於池頗¶
　　著靈響元祐始賜額曰文孝¶
祠山家世編一卷¶
　　陳氏曰詹仁澤曽樵編輯廣徳横山神張王事跡¶
海神靈應録一卷¶
<pb:KR2m0009_WYG_199-20a>¶
　　陳氏曰永嘉貢士陸維則撰太守韓彦直子溫為¶
　　之序初元祐中守直龍圖閣范峋夢海神曰吾唐¶
　　李徳裕也郡城東北隅海仙壇之上有廟初不知¶
　　其為何代人峋明日往謁其像即夣中所見自是¶
　　多響應然封爵訓詞惟曰海神而已¶
鄂國金佗粹編二十八卷　續編三十卷¶
　　陳氏曰岳珂撰¶
宋登科記三卷¶
<pb:KR2m0009_WYG_199-20b>¶
　　鼂氏曰皇朝登科人名氏未詳何人所撰¶
唐宋科名分定録三卷¶
　　鼂氏曰不題撰人元符間所著書也序云己卯歲¶
　　得張君房所誌唐朝科塲故事今續添五代及本¶
　　朝科名分定事迄於李常寧云¶
大宋登科記三十二卷¶
　　陳氏曰洪适編始吳興郡學有鋟板不分卷第止¶
　　述進士一科适始倣姚康録制舉詞科自建隆庚¶
<pb:KR2m0009_WYG_199-21a>¶
　　申迄紹興庚辰二萬三千六百人有竒為二十卷¶
　　自後皆續書之¶
中興登科小録三卷　姓類一卷¶
　　陳氏曰通判徽州江都李椿撰新安舊有登科記¶
　　但逐榜全録姓名而已椿家藏小録自建炎戊申¶
　　至嘉熙戊戍節次取名字鄉貫三代諱刋之後以¶
　　韻類其姓凡一萬五千八百人有竒太守吳興倪¶
　　祖常子武刻之以備前記之闕文¶
<pb:KR2m0009_WYG_199-21b>¶
乘軺録一卷¶
　　陳氏曰知制誥祁陽路振子發撰祥符中使契丹¶
　　歸進此録事見其傳¶
奉使别録一卷¶
　　陳氏曰河南富弼彦國撰慶歴使契丹歸為語録¶
　　以進機宜事節則具於此録又一本有兩朝往來¶
　　書附於末¶
劉氏西行録一卷¶
<pb:KR2m0009_WYG_199-22a>¶
　　陳氏曰直昭文館保塞劉渙中章撰按康定二年¶
　　朝廷議遣使通河西唃氏渙以屯田郎知晉州請¶
　　行以十月十九日出界慶歴元年三月十日回泰¶
　　州此其行紀也唃氏自此與中國通而元昊始病¶
　　於牽制矣渙後擢刺史歴典數州至留後以工部¶
　　尚書致仕¶
契丹講和記一卷¶
　　陳氏曰不著名氏載契丹初講和本末未有慶歴¶
<pb:KR2m0009_WYG_199-22b>¶
　　增幣後北朝誓書¶
慶歴正旦國信語録一卷¶
　　陳氏曰余靖慶歴三年使北所記¶
熙寧正旦國信録一卷¶
　　陳氏曰天章閣待制竇卞熙寧八年使北所記¶
接伴送語録一卷¶
　　陳氏曰集賢校理沈季長熙寧九年接伴送北使¶
　　耶律運所記¶
<pb:KR2m0009_WYG_199-23a>¶
使遼見聞録二卷¶
　　陳氏曰尚書膳部郎中李罕撰¶
宣和使金録一卷¶
　　陳氏曰大常少卿安陸連南夫鵬舉弔祭阿固達¶
　　奉使所記時宣和六年¶
奉使雜録一卷¶
　　陳氏曰紹興十二年何鑄使北所録禮物名銜表¶
　　章之屬¶
<pb:KR2m0009_WYG_199-23b>¶
館伴目録一卷¶
　　陳氏曰無名氏紹興二十四年¶
隆興奉使審議録一卷¶
　　陳氏曰左奉議郎雍希稷堯佐撰隆興二年編修¶
　　官胡昉閣門祗候楊由義使金營軍前審議海泗¶
　　唐鄧等事不屈而歸希稷其禮物官也所抗辯應¶
　　對之語多出由義¶
攬轡録一卷¶
<pb:KR2m0009_WYG_199-24a>¶
　　陳氏曰呉郡范成大至䏻乾道六年使北所記聞¶
　　見¶
北行日録一卷¶
　　陳氏曰叅政四明樓鑰大防乾道己丑待次溫州¶
　　教授以書狀官從其舅汪大猷仲嘉使北紀行¶
乾道奉使録一卷¶
　　陳氏曰叅政諸暨姚憲令則乾道壬辰使北日記¶
奉使執禮録一卷¶
<pb:KR2m0009_WYG_199-24b>¶
　　陳氏曰進士鄭儼撰淳熙己酉中書舍人莆田鄭¶
　　僑惠叔使北賀正㑹其主病篤欲令於閤門進國¶
　　書僑不可已而殂遂回¶
使燕録一卷¶
　　陳氏曰尚書户部郎龍游余嶸景瞻撰嘉定辛未¶
　　嶸使北賀生辰㑹有北師行至涿州定興縣而回¶
　¶
　文獻通考卷一百九十九¶
