# -*- mode: mandoku-view; -*-
#+TITLE: 文獻通考
#+DATE: 2015-08-24 22:49:38.874877
#+PROPERTY: ID KR2m0009
#+PROPERTY: BASEEDITION WYG    
#+PROPERTY: JUAN 卷二百五十九　
<pb:KR2m0009_WYG_259-1a>¶
欽定四庫全書¶
　文獻通考卷二百五十九¶
　　鄱　陽　馬　端　臨　貴　與　著¶
　帝系考十¶
　　皇族¶
黄帝二十五子其得姓者一十四人¶
　國語司空季子曰同姓為兄弟黄帝之子二十五人¶
　其同姓者二人而已唯青陽與夷鼔皆為己姓(此二/人相)¶
<pb:KR2m0009_WYG_259-1b>¶
　(與同徳故俱為己姓/青陽金天氏帝少皥)青陽方雷氏之甥也夷鼔彤¶
　魚氏之甥也(方雷西陵氏之姓彤魚國名帝系曰黄/帝嬰西陵氏之子嫘祖實生青陽姊妹)¶
　(之子曰甥聲/雷嫘同也)其同生而異姓者四母之别為十二姓¶
　凡黄帝之子二十五宗(唐尚書曰繼别為小宗非也/繼别為大宗别之庶孫乃為)¶
　(小宗/耳)其得姓者一十四人為十二姓(得姓以徳居官/而初賜之姓謂)¶
　(十四人而二人為姬/二人為已故十二姓)姬酉祁已滕葴任荀僖佶儇依¶
　是也唯青陽與蒼林氏同於黄帝故皆為姬姓(二十/五宗)¶
　(唯青陽與蒼林徳及/黄帝同姓為姬也)同徳之難也如是(言徳自黄帝/同之其難也)¶
<pb:KR2m0009_WYG_259-2a>¶
　(如是/哉)¶
昔髙陽氏有才子八人(髙陽氏顓頊之/號八人其苖裔)蒼舒隤敳檮戭¶
大臨厖降庭堅仲容叔達(此即垂益禹臯陶之倫庭堅/即臯陶字隤徒囬反敳五才)¶
(反一音五囬反韋昭音瑰檮直由反韋昭音桃戭以善/反漢書作㪦韋昭已震反厖莫江反降下江反陶音遥)¶
齊聖廣淵明允篤誠天下之民謂之八愷(齊中也淵深/也允信也篤)¶
(厚也愷和也/愷開在反)髙辛氏有才子八人(髙辛氏帝嚳之號八/人亦其苗裔嚳苦毒)¶
(反/)伯奮仲堪叔獻季仲伯虎仲熊叔豹季貍(此即稷契/朱虎熊羆)¶
(之倫奮甫問反熊音雄貍力之反契息/列反依字當作偰古文作卨羆彼皮反)忠肅共懿宣慈¶
<pb:KR2m0009_WYG_259-2b>¶
惠和天下之民謂之八元(肅敬也懿羙也宣徧/也元善也徧音遍)此十六¶
族也世濟其美不隕其名(濟成也隕墜也隕/於敏反墜直類反)以至於堯¶
堯不能舉舜臣堯舉八愷使主后土(后土地官禹作司/空平水土即主地)¶
(之/官)以揆百事莫不時序地平天成(揆度也成亦平/也揆葵癸反)舉八¶
元使布五教於四方(契作司徒五教在寛/故知契在八元之中)父義母慈兄¶
友弟共子孝内平外成(内諸夏外夷/狄夏户雅反)昔帝鴻氏有不才¶
子(帝鴻/黄帝)掩義隐賊好行凶德醜類惡物頑嚚不友是與¶
比周(醜亦惡也比近也周宻也好呼報反嚚魚巾反心/不則德義之經為頑口不道忠信之言為嚚比毗)¶
<pb:KR2m0009_WYG_259-3a>¶
(志/反)天下之民謂之渾敦(謂驩兠渾敦不開通之貎渾户/本反敦徒本反驩呼端反兠都)¶
(侯/反)少皥有不才子(少皥金天氏之號次黄帝/少詩照反注同皥胡老反)毁信廢忠¶
崇飾惡言靖譖庸回服䜛蒐慝以誣盛徳(崇聚也靖安/也庸用也回)¶
(邪也服行也蒐隐也慝惡也盛徳賢/人也蒐所㽞反慝他得反邪似嗟反)天下之民謂之窮¶
竒(謂共工其行窮其好竒竒其宜/反共音恭行下孟反好呼報反)顓頊氏有不才子不¶
可教訓不知話言(話善也話/戸快反)告之則頑(德義不/入心)舍之則¶
嚚(不道忠信/舍音赦)傲狠明徳以亂天常天下之民謂之檮杌¶
(謂鯀檮杌頑凶無儔匹之貎傲五報反狠/戸墾反檮徒刀反杌五忽反鯀古本反)此三族也世¶
<pb:KR2m0009_WYG_259-3b>¶
濟其凶增其惡名以至於堯堯不能去(方以宣公比堯/行父比舜故言)¶
(堯亦不能去須賢臣而除/之去起呂反注及下皆同)縉雲氏有不才子(縉雲黄帝/時官名)¶
貪於飲食冒於貨賂侵欲崇侈不可盈厭聚歛積實不¶
知紀極不分孤寡不恤貧匱(冒亦貪也盈滿也實財/也厭於艷反匱其媿反)天¶
下之民以比三凶(非帝王之子孫/别以比三凶)謂之饕餮(貪財為饕/貪食為餮)¶
(饕他刀反/餮他結反)舜臣堯(為堯/臣)賔於四門(闢四門達四聰以賔/禮衆賢闢婢亦反聰)¶
(本亦作窻/七工反)流四凶族(案四凶罪&KR0250;/而流放之)渾敦窮竒檮杌饕餮¶
投諸四夷以禦魑魅(投棄也裔逺也放之四逺使當魑/魅之災魑魅山林異氣所生為人)¶
<pb:KR2m0009_WYG_259-4a>¶
(害者也禦魚呂反山神獸形魅亡備/反說文作鬽云老精物也魅或從未)是以堯崩而天下¶
如一同心戴舜以為天子以其舉十六相去四凶也¶
　　按八愷出自髙陽八元出自髙辛驩兠出自帝鴻¶
　　共工出自少皥鯀出自顓頊皆黄帝之裔也雖賢¶
　　否不同而皆以帝王者子孫為顯官於唐虞之世¶
　　盖古之仕者世祿而五帝三代之世系未有不出¶
　　自黄帝者故叙此叚以備唐虞以来公族世系之¶
　　本末云¶
<pb:KR2m0009_WYG_259-4b>¶
周武王克商光有天下兄弟之國十有五人姬姓之國¶
四十人¶
　𫝊富辰曰昔周公弔二叔之不咸故封建親戚以蕃¶
　屛周(弔傷也咸同也周公傷夏殷之叔世/疏其親戚以至滅亡故廣封其兄弟)管蔡郕霍¶
　魯衛毛聃郜雍曺滕畢原酆郇文之昭也(十六國皆/文王子)¶
　邘晋應韓武之穆也(四國皆/武王子)凡蔣邢茅胙祭周公之¶
　允也¶
禮記文王世子庶子之正於公族者教之以孝悌睦友¶
<pb:KR2m0009_WYG_259-5a>¶
孝愛明父子之義長幼之序(正者政也庶子司馬之屬/掌國子之倅為政於公族)¶
(者/)其朝於公内朝則東面北上臣有貴者以齒(内朝路/寝庭)¶
其在外朝則以官司士為之(外朝路寢門之外庭司士/亦司馬之屬也掌羣臣之)¶
(班正朝儀/之位也)其在宗廟之中則如外朝之位宗人授事以¶
爵以官(宗人掌禮及宗廟也以爵貴賤異位也以官官/各有所掌也若司徒奉牛司馬奉羊司空奉豕)¶
其登餕獻受爵則以上嗣(上嗣君之適長子以特牲饋/食禮言之受爵謂上嗣舉奠)¶
(也獻謂舉爵洗奠酌入也餕謂宗人遣舉奠/盥祝命之餕也大夫之嗣無此禮辟君也)庶子治之¶
雖有三命不踰父兄(治之治公族之禮也唯於内朝則/然其餘㑹聚之事則與庶姓同一)¶
<pb:KR2m0009_WYG_259-5b>¶
(命齒於郷里再命齒於公族三命不/齒不齒者特為位不在父兄行列中)其公大事則以其¶
䘮服之精粗為序雖於公族之䘮亦如之以次主人(大/事)¶
(謂死䘮也其為君雖皆斬衰序之必以本親也主人主/䘮者次主人者主人恒在上主人雖有父兄猶不得下)¶
(齒/之)若公與族燕則異姓為賔(同宗無相/賔客之道)膳宰為主人(燕/尊)¶
(不獻/酒)公與父兄齒(親親/也)族食世降一等(親者稠疏者希/稠直由反宻也)其¶
在軍則守於公禰(謂従軍者公禰行以/遷主言禰在外親也)公若有出疆之¶
政(謂朝覲/㑹同)庶子以公族之無事者守於公宮正室守於¶
太廟(正室適子也太/廟太祖之廟也)諸父守貴宮貴室(謂守路寢守貴/室本或作守貴)¶
<pb:KR2m0009_WYG_259-6a>¶
(宫貴/室)諸子諸孫守下宮下室(下宮親廟也下室燕寢/或言宮或言廟通異語)五¶
廟之孫祖廟未毁雖為庶人冠娶妻必告死必赴練祥¶
則告(赴告於君也實四廟孫而言/五廟者容顯考為始封子也)族之相為也宜弔不¶
弔宜免不免有司罰之(弔謂六世以/徃免謂五世)至於賵賻承𠲒皆¶
有正焉(承讀為贈聲之誤也正正禮也賵芳鳳反下同/賻音附承音贈出注含胡暗反本又作唅賵賻)¶
(唅禭皆贈䘮之物也車馬曰&KR0534;布帛曰賻/珠玉曰含衣服曰禭總謂之贈賻猶送也)公族其有死¶
罪則磬於甸人(不於市朝者隐之也甸人掌郊野之官/縣縊殺之曰磬甸大遍反縣音元縊一)¶
(智/反)其刑罪則纎剸亦告於甸人(纎讀為殱殱刺也剸割/也刺割臏墨劓刖皆以)¶
<pb:KR2m0009_WYG_259-6b>¶
(刀鋸刺割人體也告讀為鞠讀書用法曰鞠纎依注音/鍼之林反徐子㢘反注本或作纎者是依徐音而改也)¶
(剸止免反告依注作鞠久六反刺七亦反又七智/反下同臏頻忍反徐扶忍反劓魚器反鋸徐音據)公族¶
無宮刑(宮割/滛刑)獄成有司讞於公其死罪則曰某之罪在¶
大辟其刑罪則曰某之罪在小辟(成平也讞之言曰/白也辟亦罪也)公¶
曰宥之(宥寛也欲寛其/罪出於刑也)有司又曰在辟公又曰宥之(又/復)¶
(也/)有司又曰在辟及三宥不對走出致刑於甸人(對答/也先)¶
(者君毎言宥則答之以將更寛之至於三/罪定不復答走徃刑之為君之㤙無己)公又使人追¶
之曰雖然必赦之有司對曰無及也(罪既正不可宥乃/欲赦之重刑殺其)¶
<pb:KR2m0009_WYG_259-7a>¶
(類/也)反命於公(白已/刑殺)公素服不舉為之變如其倫之䘮無¶
服(素服於凶事為吉於吉事為凶非䘮服也君雖不服/臣卿大夫死則皮弁錫衰以居徃弔之當事則弁絰)¶
(於士盖疑衰於同姓則緦衰以弔之今無服者/不徃弔也倫謂親疎之比也素服亦皮弁矣)親哭之(不/徃)¶
(弔為位哭之而已君/於臣使有司哭之)公族朝於内朝内親也雖有貴者¶
以齒明父子也(謂以宗/族事㑹)外朝以官體異姓也(體猶連/結也)宗¶
廟之中以爵為位崇德也(崇髙/也)宗人授事以官尊賢也¶
(官各/以能)登餕受爵以上嗣尊祖之道也(上嗣祖/之正統)䘮紀以服¶
之重輕為序不奪人親也(紀猶/事也)公與族燕則以齒而孝¶
<pb:KR2m0009_WYG_259-7b>¶
弟之道達矣(以至尊不自/異於親之列)其族食世降一等親親之殺¶
也(殺差/也)戰則守於公禰孝愛之深也(行主君/父之象)正室守太¶
廟尊宗室而君臣之道著矣(以其不敢以/庶守君所重)諸父諸兄守¶
貴室子弟守下室而讓道達矣(以其貴者守貴賤者守/賤上言父子孫此言兄)¶
(弟互相/𤰅也)五廟之孫祖廟未毁雖及庶人冠娶妻必告死¶
必赴不忘親也親未絶而列於庶人賤無能也敬弔臨¶
賻賵睦友之道也古者庶子之官治而邦國有倫邦國¶
有倫而衆鄉方矣(鄉方言/知所鄉)公族之罪雖親不以犯有司¶
<pb:KR2m0009_WYG_259-8a>¶
正術也所以體百姓也(犯猶干也術法也百/姓本或作異姓非)刑於隐者¶
不與國人慮兄弟也弗弔弗為服哭於異姓之廟為忝¶
祖逺之也素服居外不聽樂私䘮之也骨肉之親無絶¶
也公族無宮刑不翦其類也(翦割截也/逺于万反)¶
　左傳襄公十二年吴子夀夢卒臨於周廟禮也(周廟/文王)¶
　(廟也周公出文王故/魯立其廟吴始通魯)凡諸侯之䘮異姓臨於外(於城/外向)¶
　(其/國)同姓於宗廟(所出王/之廟)同宗於祖廟(始封君/之廟)同族於¶
　禰廟(父廟也同族/謂髙祖以下)是故魯為諸姬臨於周廟為邢凡¶
<pb:KR2m0009_WYG_259-8b>¶
　蔣茅胙祭臨於周公之廟(即祖廟也六國皆周公之/支子别封為國共祖周公)¶
秦商鞅立法宗室非有軍功不得論為屬籍¶
漢髙祖七年置宗正官以叙九族¶
文帝四年復諸劉有屬籍家無所與賜諸侯王子邑各¶
二千戸¶
孝武元光元年復七國宗室前絶屬者¶
　　按孝景三年詔楚元王子蓻等與吴王濞等為逆¶
　　朕不忍加法除其籍毋令汚宗室是年始詔復之¶
<pb:KR2m0009_WYG_259-9a>¶
後元二年正月朝諸侯於甘泉宮賜宗室¶
孝昭始元二年以宗室無在位者舉茂材劉辟疆劉長¶
樂皆為光禄大夫辟疆守長樂衛尉¶
　武帝時劉辟疆以宗室子隨二千石議論冠諸宗室¶
　清寧少欲嘗以書自娱不肯仕昭帝即位或說大將¶
　軍光曰將軍不見諸呂之事乎處伊周之位攝擅權¶
　而背宗室不與共職是以天下不信卒至滅亡今將¶
　軍當盛位帝春秋富宜納宗室又多與大臣共事反¶
<pb:KR2m0009_WYG_259-9b>¶
　諸呂道如是可以免患光然之乃擇宗室可用者辟¶
　疆子徳待詔丞相府¶
孝宣地節元年詔曰盖聞堯親九族以和萬國朕䝉遺¶
德奉承聖業惟念宗室屬未盡而以罪絶若有賢材改¶
行勸善其復屬使得自新¶
孝成建始二年罷博望苑以賜宗室朝請者¶
　劉向上封事言王氏一姓朱輪華轂者二十三人大¶
　將軍秉事用權五侯驕奢排擯宗室孤弱公族其有¶
<pb:KR2m0009_WYG_259-10a>¶
　智能者尤非毁而不進逺絶宗室之任不令得給事¶
　朝省恐其與己分權事勢不兩大王氏與劉氏且不¶
　並立宜發明詔吐德音援近宗室親而納信黜逺外¶
　戚毋授以政所以褒睦内外之姓子孫無疆之計也¶
哀帝即位賜宗室王子有屬者馬各一駟(本/紀)¶
平帝元始元年詔宗室屬未盡而以罪絶者復其屬其¶
為吏舉廉佐史補四百石(本紀師古曰宗室為吏者皆/令舉廉各従本秩而以廉吏)¶
(遷之為佐史者/例補四百石)¶
<pb:KR2m0009_WYG_259-10b>¶
四年二月賜宗室有屬籍者爵自五大夫以上各有差¶
(本/紀)¶
五年正月祫祭明堂宗室子九百人召助祭禮畢皆益¶
戸賜爵及金帛增秩補吏各有差詔曰盖聞帝王以徳¶
撫民其次親親以相及也昔堯睦九族舜厚叙之朕以¶
皇帝幼年且統國政惟宗室子皆太祖髙皇帝子孫及¶
兄弟吴頃楚元之後漢元至今十有餘萬人雖有王侯¶
之屬莫能相紏或䧟入刑罪教訓不至之咎也𫝊不云¶
<pb:KR2m0009_WYG_259-11a>¶
乎君子篤於親則民興於仁其為宗室自太上皇帝以¶
来族親各以世氏郡國置宗師以紏之𦤺教訓焉二千¶
石選有德義者以為宗師考察不從教令有寃失職者¶
宗師得因郵亭書言宗伯請以聞常以嵗正月賜宗師¶
帛各十匹¶
西漢初宗室封王者(帝子王已見皇/子門更不錄)¶
　楚元王交(髙帝/弟)代王喜(髙帝/兄)荆王賈(髙帝從/父弟)燕敬王¶
　澤(髙帝從祖昆弟各王受封𫝊國/本末見封建考此更不録後同)¶
<pb:KR2m0009_WYG_259-11b>¶
西漢宗室王子侯¶
　髙帝時封三人　髙后時封三人　孝文時封十四¶
　人　孝景時封七人　孝武時封一百七十七人¶
　孝昭時封十二人　孝宣時封六十三人　孝元時¶
　封四十八人　孝成時封四十三人　孝哀時封九¶
　人　孝平時封二十七人¶
　各侯姓名及受封𫝊國本末並見封建考此更不錄¶
　後同¶
<pb:KR2m0009_WYG_259-12a>¶
東漢世祖建武二年十二月戊午詔曰惟宗室列侯為¶
王莽所廢先靈無所依歸朕愍之其並復故國若侯身¶
已歿屬所上其子孫見名尚書封拜(紀/)¶
十三年二月丙辰詔曰長沙王興眞定王得河間王邵¶
中山王茂皆襲爵為王不應經義其以興為臨湘侯得¶
為眞定侯邵為樂成侯茂為單父侯其宗室及絶國封¶
侯者凡一百三十七人丁巳降趙王良為趙公太原王¶
章為齊公魯王興為魯公¶
<pb:KR2m0009_WYG_259-12b>¶
漢置宗正卿掌序錄王國嫡庶之次及諸宗親屬逺近¶
郡國嵗因計上宗室名籍若有犯法當髠以上先上諸¶
宗正宗正以聞乃報決(胡廣曰又嵗一治/諸王世譜差序秩)¶
和帝元興元年宗室以罪絶者悉復屬籍(以後屢有此/詔不悉録)¶
魏文帝皇初二年制封王之庶子為鄉公嗣王之庶子¶
為亭侯公之庶子為亭伯¶
明帝太和五年詔令諸王及宗室公侯各將適子一人¶
朝¶
<pb:KR2m0009_WYG_259-13a>¶
　齊王時宗室曺冏上書曰大魏之興二十四年矣子¶
　弟王空虛之地君有不使之民宗室竄於閭閻不聞¶
　邦國之政權均匹夫勢齊凡庶内無深根不拔之固¶
　外無磐石宗盟之助非所以安社稷為萬世之業也¶
　且今之州牧郡守古之方伯諸侯皆跨有千里之土¶
　兼軍武之任或比國數人或兄弟並據而宗室子弟¶
　曾無一人厠其間與相維制非所以强幹弱枝備萬¶
　一之虞也今之用賢超為名都之主或為偏師之帥¶
<pb:KR2m0009_WYG_259-13b>¶
　而宗室有文者必限之小縣之宰有武者必致百人¶
　之上非所以勸進賢能褒異宗室之禮也語曰百足¶
　之蟲至死不僵以其扶之者衆也此言雖小可以譬¶
　大是以聖王安不忘危存不忘亡故天下有變而無¶
　傾危之患矣冀以此論感寤曺爽爽不能用¶
魏宗室¶
　曺仁(太祖從弟仕至車/騎將軍封陳侯)曺洪(太祖従弟仕至驃/騎將軍封都陽侯)曺休¶
　(太祖族子仕至大司馬/揚州都督封長平侯)曺真(太祖族子仕至大/司馬封東鄉侯)¶
<pb:KR2m0009_WYG_259-14a>¶
晋武帝懲魏氏孤立之敝故大封宗室授以職任又詔¶
諸王皆得自選國中長吏衛將軍齊王攸獨不敢皆令¶
上請又詔除魏宗室禁錮¶
晋置宗正統皇族宗人譜牒¶
晋宗室王侯¶
　安平獻王孚(宣帝/弟)彭城穆王權(宣帝/弟)髙宻文獻王泰¶
　(宣帝/弟)范陽威王綏(宣帝/弟)濟南恵王遂(宣帝/弟)譙遜王剛¶
　(宣帝/弟)任城景王陵(宣帝/弟)平原王幹(宣帝/弟)汝南文成王¶
<pb:KR2m0009_WYG_259-14b>¶
　亮(宣帝/子)琅琊武王伷(宣帝/子)清恵亭侯京(宣帝/子)扶風武¶
　王駿(宣帝/子)梁王肜(宣帝/子)趙王倫(宣帝/子)齊獻王攸(文帝/子)¶
　城陽哀王兆(文帝/子)遼東悼恵王定國(文帝/子)廣漢殤王¶
　廣德(文帝/子)樂安平王鑒(文帝/子)燕王機(文帝/子)¶
宋宗室諸王侯¶
　長沙景王道憐(武帝/中弟)臨川烈武王道規(武帝/季弟)營浦侯¶
　遵考(武帝族弟始武帝輔政時諸/子並弱宗室唯有遵考云)¶
孝武制帝室朞親官非禄官者月給錢十萬¶
<pb:KR2m0009_WYG_259-15a>¶
齊宗室諸王侯¶
　衡陽元王道度(髙帝/長兄)　始安貞王道生　南豐伯赤斧¶
　(髙帝從/祖弟)臨汝侯坦之(髙帝絶/服族子)¶
梁宗室王侯¶
　吴平侯景(武帝&KR0025;/父弟)長沙宣武王懿(武帝/兄)永陽昭王敷¶
　(武帝/兄)衡陽宣王暢(武帝/弟)桂陽簡王融(武帝/弟)臨川静恵¶
　王宏(武帝/弟)南平元襄王偉(武帝/弟)安成康王秀(武帝/弟)始¶
　興忠武王憺(武帝/弟)鄱陽忠烈王恢(武帝/弟)¶
<pb:KR2m0009_WYG_259-15b>¶
梁置宗正卿位視列曺尚書主皇室外戚之籍以宗室¶
為之¶
陳宗室王侯¶
　永修侯擬(武帝/疎屬)遂興侯詳　宜黄侯慧紀(武帝/從孫)南康¶
　愍王曇朗(武帝/母弟)¶
後魏宗室王侯¶
　上谷公紇羅(神元帝/曽孫)武陵侯因　長樂王夀樂(並章/帝後)¶
　望都侯頽(昭帝/後)六修(穆帝/長子)曲陽侯素延　順陽公郁¶
<pb:KR2m0009_WYG_259-16a>¶
　　宜都王目辰(並桓/帝後)吉陽男比干　江夏公呂(道武/帝族)¶
　(弟/)髙凉王孤(平文帝/第四子)西河公敦(平文帝/曾孫)司徒(平文帝/元孫)¶
　武衛將軍謂(烈帝第/四子)河間公齊(烈帝/元孫)扶風公處真(烈/帝)¶
　(後/)文安公泥(魏疎/族)實君(昭成/帝子)秦王翰(昭成/帝子)閼婆　夀¶
　鳩　紇根　地干　力真　窟咄(並昭成/帝子)¶
明帝時亰兆王遥大功昆弟皆是景穆之孫至明帝而¶
本服絶故除遙等屬籍遥表曰竊聞聖人所以南面而¶
聽天下其不可得變革者則親也尊也四世而緦服窮¶
<pb:KR2m0009_WYG_259-16b>¶
五世而袒免六世而親屬竭矣去兹以徃猶繫之以姓¶
而弗别綴之以食而弗殊又律曰議親者非唯當世之¶
屬親厯謂先帝之五世謹尋斯&KR0562;將以廣帝宗重磐石¶
先皇所以變兹事條為此别制者太和之季方有意於¶
五屬經始之費慮深在初割滅之起暫出當時也且臨¶
淮王提分屬籍之始髙祖賜帛三千疋所以重分離樂¶
良王長命亦賜縑二千疋所以存慈眷此皆先朝殷勤¶
克念不得已而然者也古人有言百足之蟲至死不僵¶
<pb:KR2m0009_WYG_259-17a>¶
者以其輔己者衆臣誠不欲妄親太階茍求潤屋但傷¶
大宗一分則天子屬籍不過千數人而已在漢親王之¶
子不限多少皆列土而封謂之曰侯至於魏晋莫不廣¶
胙河山稱之曰公者盖𢙣其大宗之不固骨月之恩疎¶
也臣去皇上雖是五世之逺於先帝便是天子之孫髙¶
祖所以國秩禄賦復給衣食后族唯給其賦不與衣食¶
者欲以别内外限異同也今諸廟之感在心未忘行道¶
之悲倐然已及其諸封者身亡之日三年服終然後改¶
<pb:KR2m0009_WYG_259-17b>¶
奪今朝廷猶在遏宻之中便議此事實用未安詔付尚¶
書博議以聞尚書令任城王澄尚書左僕射元暉奏同¶
遙表靈太后不從¶
　先是皇族有譴皆不持訊時有宗士元顯當犯罪宗¶
　正約以舊制尚書李平奏以宗室磐石周布天下其¶
　屬籍疎逺䕃官卑末無良犯憲理湏根究請立限斷¶
　以為定式詔曰雲漢綿逺蕃衍代滋植籍宗氏而為¶
　不善者良亦多矣先朝既無不訊之格而空相矯恃¶
<pb:KR2m0009_WYG_259-18a>¶
　以長為暴諸在議請之外者可悉依常法¶
北齊宗室王侯¶
　趙郡王琛(神武/帝弟)清河王岳(神武從/父弟)廣平公盛(神武従/叔祖)¶
　揚州公永樂(神武從/祖兄子)上洛王思宗(神武/從子)平秦王歸彦¶
　(神武/族弟)武興王普(歸彦/兄子)長樂太守靈山(神武族弟神武/諸子已見皇子)¶
　(門/)¶
齊置大宗正寺掌宗室屬籍統皇子王國諸長公主家¶
周宗室無封爵貴顯者周文帝諸子已見皇子門更不¶
<pb:KR2m0009_WYG_259-18b>¶
重叙¶
隋宗室諸王¶
　蔡景王整(文帝/次弟)滕穆王瓚(文帝/弟)道宣王嵩(文帝/弟)衛昭¶
　王爽(文帝/弟)河間王𢎞(文帝/從弟)義城公處綱(文帝/族父)離石太¶
　守子崇(武元帝/族弟)¶
唐宗室四十一房¶
　一曰㝎州刺史(名乞豆仕後魏太祖/景皇帝虎之次弟)二曰南陽公(景/帝)¶
　(子名/延伯)三曰譙王(景帝子/名真)四曰蔡王(景帝子/名岡)五曰畢王¶
<pb:KR2m0009_WYG_259-19a>¶
　(景帝子/名璋)六曰雍王(景帝子/名珪)七曰郇王(景帝子/名禕)八曰大¶
　鄭王(景帝子/名亮)九曰蜀王(代祖元皇帝/昺之子名湛)十曰巢王(髙祖/子元)¶
　(吉/)十一曰大楚王(髙祖子/智雲)十二曰荆王(髙祖子/元景)十三¶
　曰徐王(髙祖子/元禮)十四曰韓王(髙祖子/元嘉)十五曰彭王(髙/祖)¶
　(子元/則)十六曰小鄭王(髙祖子/元懿)十七曰霍王(髙祖子/元軌)十¶
　八曰虢王(髙祖/子鳳)十九曰道王(髙祖子/元慶)二十曰鄧王(髙/祖)¶
　(子元/裕)二十一曰舒王(髙祖子/元名)二十二曰魯王(髙祖子/靈䕫)¶
　二十三曰江王(髙祖子/元祥)二十四曰宻王(髙祖子/元暁)二十¶
<pb:KR2m0009_WYG_259-19b>¶
　五曰滕王(髙祖子/元嬰)二十六曰恒山王(太宗子/承乾)二十七¶
　曰吴王(太宗/子恪)二十八曰濮王(太宗/子泰)二十九曰蔣王(太/宗)¶
　(子/惲)三十曰越王(太宗/子真)三十一曰紀王(太宗/子慎)三十二曰¶
　曺王(太宗/子明)三十三曰澤王(髙宗子/上金)三十四曰章懐太¶
　子(髙宗/子賢)三十五曰湖陽郡王(睿宗/子範)三十九恵宣太子¶
　蜀王房(睿宗/子)又有隴西渤海二房附見其譜定著三¶
　十九房自元宗以後諸王不出閤不分房子孫闕而¶
　不見¶
<pb:KR2m0009_WYG_259-20a>¶
太宗貞觀元年初上皇欲彊宗室以鎭天下故皇再從¶
三從弟及兄弟之子雖童孺皆為王王者數十人上從¶
容問羣臣徧封宗子於天下利乎封德彛對曰前世唯¶
皇子及兄弟乃為王自餘非有大功無為王者上皇敦¶
睦九族大封宗室自兩漢以来未有如今日之多者爵¶
命既崇多給力役恐非示天下以至公也上曰然朕為¶
天子所以養百姓也豈可勞百姓以養己之宗族乎乃¶
詔降宗室郡王皆為縣公惟有功者數人不降¶
<pb:KR2m0009_WYG_259-20b>¶
元宗先天之後皇子幼則居内東封後以年漸長成乃¶
於安國寺東附苑城同為大宅分院居之名為十王宅¶
令中官押之於夹城中起居毎日家令進膳又引詞學¶
工書之人入教謂之侍讀十王謂慶忠棣鄂榮光儀潁¶
永濟盖舉全數其後盛夀儀陳豐恒涼六王又就封入¶
内宅開元二十五年鄂光得罪忠王繼大統天寳中慶¶
棣又歿唯榮儀十四王居内而府幕列於外坊嵗時通¶
名起居而已外諸孫長成又於十宅外置百孫院毎嵗¶
<pb:KR2m0009_WYG_259-21a>¶
幸華清宮側亦有十王宅百孫院十王宮人毎院四百¶
餘人百孫院三四十人又於宮中置維城庫諸王月俸¶
物納之以給用諸孫納妃嫁女亦就十院中太子不居¶
於東宮但居於乗輿所幸之别院太子之子亦分院而¶
居婚嫁則同親王公主於崇仁里之禮院¶
唐宗正寺掌天子族親屬籍親有五等先㝎於司封一¶
曰皇帝周親皇后父母視三品二曰皇帝大功親小功¶
尊屬太皇太后皇太后皇后周親視四品三曰皇帝小¶
<pb:KR2m0009_WYG_259-21b>¶
功親緦麻尊屬太皇太后皇太后皇后大功親視五品¶
四曰皇帝緦麻親袒免尊屬太皇太后皇太后皇后小¶
功親五曰皇帝袒免親太皇太后小功卑屬皇太后皇¶
后緦麻親視六品皇帝親之夫婦男女降夲親二等餘¶
親降三等尊屬進一等降而過五等者不為親諸王大¶
長公主長公主親夲品嗣王郡王非三等親者亦視五¶
品選舉制凡館有二門下省有𢎞文館生三十六人東¶
宮有崇文館生二十人以皇緦麻以上親皇太后皇后¶
<pb:KR2m0009_WYG_259-22a>¶
大功以上親宰相貴官之子為之¶
唐宗室王侯¶
　南陽公延伯(太祖/長子)譙王真(太祖/次子)畢王璋(太祖/子)江夏王¶
　道宗(璋之/孫)雍王繪(太祖/子)淮陽壮王道元(繪之/孫)郇王禕¶
　(太祖/子)長平肅王叔良(禕/子)新興郡王德良(禕/子)長樂郡王¶
　幼良(禕/子)蔡烈王蔚(太祖/子)西平懐王安(蔚/子)襄武郡王琛¶
　(安/子)河間元王孝恭(安/子)濟北郡王瑊(安/子)漢陽郡王懐(安/子)¶
　濟南郡王哲(蔚/子)盧江郡王㻐(哲/子)鄭孝王亮(太祖/子)淮安¶
<pb:KR2m0009_WYG_259-22b>¶
　靖王神通(亮/子)膠東郡王道彦　髙宻王孝詧　淄川¶
　王孝同　廣平王孝慈　河間王孝友　清河王孝¶
　節　膠西王孝義(並神/通子)梁王澄(世祖/子)蜀王湛(世祖/子)隴¶
　西恭王博乂(湛/子)渤海敬王奉慈(湛/子)¶
唐宗室宰相凡十一人¶
　林甫　回(係郇/王房)石　程　福(係鄭/王房)勉　夷簡　宗閔¶
　(係小鄭/王房)適之(係恒山/王房)峴(係吴/王房)知柔(係宣恵/太子房)¶
　　王氏揮麈録曰唐書特立宗室傅贊乃云宰相以¶
<pb:KR2m0009_WYG_259-23a>¶
　　宗室進者九人林甫姦諛幾忘天下程知柔在位¶
　　無所發明林甫在姦臣𫝊知柔相昭宗附宣恵太¶
　　子業𫝊後(第五/卷)止叙七人(適之峴勉程/夷簡石回)然李麟乃¶
　　懿祖後李逢吉李蔚俱隴西同係李宗閔出鄭王¶
　　房李揆亦出隴西宰相共一十三人也不同作一¶
　　𫝊何耶¶
宋宗室王¶
　邕王光濟(宣祖長子太祖/兄早卒追封)䕫王光贊(宣祖幼子太祖/弟早卒追封)¶
<pb:KR2m0009_WYG_259-23b>¶
　秦王廷美(宣祖第三子諸廷美十子太宗篤親不欲/太祖及廷美  子異其稱謂故屬籍皆曰)¶
　(皇子皇女及廷美得罪/乃正名稱皇姪皇姪女)¶
仁宗景祐中下詔度玉清昭應宮舊地建宮合宗室十¶
位聚居賜名曰瞻親院於祖宗後選一人為宗正以司¶
訓𨗳紏違失凡宗族之政令皆令掌之奏事毋得専達¶
先詳視可否以聞¶
　初諸王邸散居京師過從有禁非朝謁從祠不得時¶
　會見仁宗立瞻親院以夀春郡王允譲知大宗正事¶
<pb:KR2m0009_WYG_259-24a>¶
　總領輯睦甚有恩意務以身先之教養子孫崇向藝¶
　學不率則正其罪故更相責厲莫不勸服故事内朝¶
　謁宗婦不預因曰託姻皇屬而不得一望禁闥非所¶
　以顯榮之也奏通其籍又宗婦少䘮夫雖無子不許¶
　更嫁曰此非人情乃為請使有歸¶
神宗熈寧二年中書樞宻院言祖宗受命百年皇族日¶
以蕃衍而親疎之施未有等殺甄序其材未能如古獻¶
議之臣謂宜有所釐正請恭酌先王典制時事之宜條¶
<pb:KR2m0009_WYG_259-24b>¶
具聞奏詔同議以聞臣等今謀定方今可行之制宣祖¶
太祖太宗之子皆擇其後一人為宗世世封公補環衛¶
官以奉祭祀不以服屬盡故殺其㤙禮祖宗袒免親將¶
軍以下&KR0133;出官者聽仍先經大宗正司陳請大宗正擇¶
夲官宗長與大學教授使學才行堪任使者然後審察¶
以聞就武官者試讀律習書就文官者說試一中經或¶
論一首將軍換諸司副使太常丞正率換内殿崇班太¶
子中允並與州郡監當一次任滿與親民副率換西頭¶
<pb:KR2m0009_WYG_259-25a>¶
供養官大理評事與監當一次任滿有州郡監司保舉¶
者與親民否則即依外官祖宗袒免親未賜名授官者¶
除右班殿直年十五與請給年二十許出官&KR0133;換文官¶
者與試衘知縣並令監當考試及任滿有無保任如前¶
法出官日並特與優賜&KR0133;鏁㕔應舉者依外官其非袒¶
免親不賜名授官許應舉應進士者只試䇿論明經者¶
習一大經試大義及䇿初試不成文理者退黜餘令覆¶
試取合格者以五分為限人數雖多不得過五十人累¶
<pb:KR2m0009_WYG_259-25b>¶
經覆試不中年長者當特推㤙量材録用已出官者給¶
俸依在亰分數許依審官三班銓法指擬注授不以逺¶
近為限授文官者轉官者轉官與進士出身同鏁㕔應¶
進士明經舉有出身人至貟外郎與轉左曺宗室不出¶
官者祖宗元孫轉官至正任觀察使止袒免親至遥郡¶
刺史止祖宗袒免親見任官合奏薦子孫者許依外官¶
祖宗袒免親以下見有官不&KR0133;出官父祖俱亡者許在¶
京居止隨䖏置産其出官者置田宅如外官法祖宗袒¶
<pb:KR2m0009_WYG_259-26a>¶
免女嫁賜錢減半婿與三班奉職非袒免女量加給賜¶
更不與婿官有官者與免入逺許依審官三班流内銓¶
法指擬注授班行免指使其&KR0221;免親娶婦量加給賜其¶
非袒免親嫁娶依庶姓仍不得與非士族家為婚姻祖¶
宗袒免親以外兩世貧無官者量賜田孤幼無依及尤¶
貧失所者不拘世數隨所在官司具名聞奏當職特加¶
存恤奏上詔曰自我祖宗惇叙邦族大則疏封於爵土¶
次則通籍於閣臺並㽞京師參奉朝請然而世緒寖逺¶
<pb:KR2m0009_WYG_259-26b>¶
皇枝益蕃屬有親疎則㤙有𨺚殺才有賢否則禄有重¶
輕今而一貫於周行是亦奚分於流别雖敦睦之道誠¶
廣而德施之義未周故廷臣數言宰司繼請謂宜定正¶
限以等夷朕惟親戚之間經史有訓漢唐之世故事具¶
存或以九族辨尊卑&KR0137;以五宗紀逺近或聽推㤙而分¶
子弟&KR0137;許自試而効才能或宗子之賢得從科舉或諸¶
王之女自主婚姻盡前世之所行顧當今之未𤰅况我¶
朝制作動法先王豈宗室等殺乃無定著因俾羣公之¶
<pb:KR2m0009_WYG_259-27a>¶
合議將立一代之通規載覽奏封具陳條目以謂祖宗¶
昭穆是宜世世之封王公子孫抑有親親之教若乃服¶
屬之既竭洎於才藝之並優在隨器以甄揚使當官而¶
勉懋至於任子之令通婚之儀凡曰有司之常一用外¶
官之法僉言既允朕意何疑告於將来用頒眀命宜依¶
中書樞宻院所奏施行¶
宗正寺言毎嵗寫仙源積慶圖宗藩慶緒録送龍圖天¶
章寳文閣今宗室非袒免親既不賜名授官一依外官¶
<pb:KR2m0009_WYG_259-27b>¶
之法請定所修圖冊詔下禮院詳定禮官言六世親屬¶
既竭繫之以姓而弗别則禮有其義皇宗祖廟雖毁子¶
孫皆於宗寺附籍則今有其文况朝廷釐改皇族授官¶
之制而袒免外親統宗&KR0670;爵進預科選遷官給俸㤙禮¶
優異悉不與外官匹庶同法屬雖疎而㤙數不絶若圖¶
籍湮落則無審其所從證其宗正寺所修圖錄並請仍¶
舊從之¶
元豐官制行詔大宗正司不𨽻六曺大宗正以宗室團¶
<pb:KR2m0009_WYG_259-28a>¶
練以上有德望者為之次一人為同知位髙屬尊者為¶
判掌紏合族屬而訓之以德行道藝受其詞訟而糾正¶
其愆違有罪則先劾以聞法例不能决者同上殿取裁¶
凡宗室服屬逺近之數及其賞罰規式皆總之屬有記¶
室一人掌牋奏講書教授十有二人講授兼領小學之¶
事渡江後頗用南班多不得其人無以表率更生刻削¶
宗室皆患之置宗學及學官夲末見職官門¶
哲宗紹聖元年禮部言諸宗室係袒免以外兩世祖父¶
<pb:KR2m0009_WYG_259-28b>¶
俱亡而無官雖有官而無釐務貧不能給者委大宗正¶
司及所在官司奏給錢米從之¶
徽宗崇寧元年詔曰神宗嘗詔宗室年長者推㤙又嘗¶
詔袒免外兩世貧無官者賜田又嘗詔外任者許居於¶
兩京今宜遵先志宰臣蔡京等言宗室舊来在宮有出¶
入之限有不許外交之禁宮門有譏察之令今疎屬外¶
居僅遍都下積日滋久殆不能容若不居之兩京散之¶
近郡立闗譏察之令或一有非意犯法則勢有不可已¶
<pb:KR2m0009_WYG_259-29a>¶
者今請非袒免親以下兩世除北京外欲分於西京南¶
京近輔或沿流便郡居止各隨州郡大小創置居宇仍¶
先自兩京為始毎䖏置敦宗院命文武官各一員管幹¶
參酌在京宫院法禁不可行者頒下從之¶
大觀二年正月詔自我英宗&KR0120;於濮邸入繼大統濮王¶
之後於屬雖親於服已逺如不字之子論正服則猶是¶
緦麻視正統則已非袒免無賜名授官之制無禄廩賜¶
予之法比聞貧乏匱困或不能自存朕富有天下而五¶
<pb:KR2m0009_WYG_259-29b>¶
服内親僅同民庶非强本之道欲盡親親之禮而承統¶
之重義所不敢夙夜以思當使恩義兩得然後為稱應¶
濮王孫士字可依仲字不字及不字之子並依士字恩¶
數條例宗女隨其字行等第施行庶不失承統之義而¶
曲盡人倫之親¶
八月詔保州皇族子孫於屬雖逺然未有仁而遺其親¶
者比聞皇族之孫未官者餘三十人或貧乏不能自存¶
已令置敦宗院其六房内各擇最長年二十已上者與¶
<pb:KR2m0009_WYG_259-30a>¶
三班奉職二人一房及六人已上加一人並與添差監¶
當¶
宣和五年詔今後内外宗室並不稱姓七年後詔依熈¶
寧法並著姓¶
　先是宗正少卿趙子崧賜對帝問宗子何以著姓子¶
　崧以熈寧之法為對遂詔宗室並不著姓其後有司¶
　不復考故事官職無髙下皆名别之至是子崧復為¶
　帝言故寢前詔¶
<pb:KR2m0009_WYG_259-30b>¶
宋朝宗室侍從自宣和至嘉泰凡十九人太祖下令鑠¶
(寶文閣/待制)令詪(戸部/侍郎)子崧(端明殿/學士)子晝子直子櫟(並寶文/閣學士)¶
子潚子厚(戸吏部/侍郎)伯圭(端明殿/學士)師訓(工部/侍郎)師□(敷文閣/待制)¶
師睪(戸部/侍郎)太宗下不弃不流善堅(並工部/侍郎)不迹(華文閣/待制)¶
魏王下彦中(中書/舍人)彦操(煥章閣/待制)彦逾(工部/侍郎)宗室為状元¶
者乾道初汝愚中詞科者淳熈初彦中中童子舉者慶¶
元中崇襚三年六月已邜崇襚以能誦六經免文觧¶
宗正寺仙源類譜太祖下德字行四人惟字行八人從¶
<pb:KR2m0009_WYG_259-31a>¶
字守字行二十四人世字行一百二十九人令字行五¶
百六十四人子字行一千二百二十一人伯字行一千¶
六百四十五人(孝宗同/此行)師字行一千四百九十人希字¶
行一千一百四十人與字行一百十人凡六千三百六¶
十五人孟字行由字行未見數太宗下元字行九人允¶
字行十九人宗字行七十五人(英宗同/此行)仲字行三百八¶
十八人士字行一千四百九十九人不字行二千一百¶
三十人善字行二千四百三十一人汝字行一千二十¶
<pb:KR2m0009_WYG_259-31b>¶
二人崇字行四百一十三人必字行一十九人凡八千¶
五人良字行友字行未見數魏悼王下德字行十人承¶
字行三十二人克字行一百二十七人叔字行五百六¶
十一人之字行一千四百二十五人公字行一千七百¶
七十四人彦字行一千八百二十四人夫字行一千六¶
百六十六人時字行二百五十三人若字行二十四人¶
嗣字行未見數其見數者凡七千二百九十六人以淳¶
熈八年計之三祖下合二萬一千六百六十有六人英¶
<pb:KR2m0009_WYG_259-32a>¶
宗子吴王益下孝字行十三人安字多字居字行皆為¶
南班官未見數淳煕初詔多字行之子連自字紹熈初¶
詔自字行之子連甫字徽宗子棣華宅諸王下連卿字¶
卿字下連茂字茂字下連中字中字下連孫字然棣華¶
子孫自靖康以来皆隔異域但遥為排連而已　保州¶
宗室者翼祖皇帝後也建炎初隔絶紹興九年渡江者¶
數十人有官四人而已上念之詔注官如兩京例今廣¶
字繼字夫字行者是也　故事宗女適人皆内侍與有¶
<pb:KR2m0009_WYG_259-32b>¶
司主之熈寧後以昭穆益疎乃給奩具祖宗元孫女五¶
百千五世三百五十千六世三百千七世二百五十千¶
八世百五十千紹興七年冬詔元孫減五之二六世八¶
世減三之一五世七世減七之二已適而再行者各減¶
半然有司不時給宗女貧不能行多自稱不願出適者¶
三十二年惠靖襄王子子遊知南外宗正事請於朝下¶
泉州以經總制司錢支給云　建炎末上以天屬避地¶
者少詔南班宗婦無子孫食禄者廩給有差凡祖宗緦¶
<pb:KR2m0009_WYG_259-33a>¶
麻親嵗給錢九十六千米三十六斛帛二十八疋袒免¶
親錢米減三之一綿帛並減半(四年六/月己夘)故事宗室近臣¶
吉凶皆有賜予紹興初以軍興財匱罷之(六年正/月己巳)十一¶
年秋皇叔祖右監門衛大將軍仲䍃卒於臨安至無以¶
斂判大宗正事齊安郡王士㒟言於朝詔緦麻親任環¶
列以上亡者賜錢三百千袒免減三之一(九月/甲辰)今以為¶
例焉　本朝宗室皆聚於京師熈寕間始許居於外蔡¶
京為政即河南應天置西南二敦宗院設宗官主之靖¶
<pb:KR2m0009_WYG_259-33b>¶
康之禍在京宗室無得免者而睢雒二都得全建炎初¶
上將南幸先徙諸宗室於江淮於是大宗正司移江寧¶
南外移鎮江西外移揚州(元年八/月戊午)明年春又移西外於¶
泰州及髙郵軍(正月/甲午)三年冬又移於福州而南外移泉¶
州以避狄(十二月/甲子)紹興元年秋嗣濮王仲湜請合西南¶
外宗正為一司以省財用有司以泉州乏財不許(九月/壬子)¶
是時兩外宗子女婦合五百餘人嵗費緡錢九萬(南外/三百)¶
(四十九人嵗費錢六萬緡西外一/百七十六人嵗費錢約三萬緡)　紹興府宗正司者¶
<pb:KR2m0009_WYG_259-34a>¶
紹興三年以行在未有居第權分宗子居之三十年春¶
㤙平郡王出居㑹稽遂以為判大宗正事(三月/丙子)乾道七¶
年虞丞相秉政言蜀中闕大宗正司上欲移紹興府宗¶
正司於成都(五月/戊寅)既而不行但省會稽一司而已今蜀¶
中宗子甚衆既無親賢領之但毎州以行尊者一貟檢¶
察錢米請受由是徃徃蹈於非彛而不可訓焉　東都¶
故事宗子皆築大舎聚居之太祖太宗九王後曰睦親¶
秦王後曰廣親英宗二王曰親賢神宗五王曰棣華徽¶
<pb:KR2m0009_WYG_259-34b>¶
宗諸王曰蕃衍渡江後宗子始散居郡邑惟親賢子孫¶
為近屬則聚居之孝宗子四人邵悼肅王無後荘文太¶
子魏恵憲王早薨荘文之妃恵憲之夫人皆别居賜第¶
初荘文既大祥議者欲皇孫出居於外或以為不可又¶
踰年竟以知樞宻院府為外第焉紹熈初寧宗封嘉王¶
將以所藉富民裴氏之居為府第而議者以為非宜乃¶
改築盖自紹興以来天屬鮮少故不復賜宅名云¶
　　容齋洪氏隨筆曰吏部員多闕少今為益甚而選¶
<pb:KR2m0009_WYG_259-35a>¶
　　人當注職官簿尉輙為宗室所奪盖以盡壓已到¶
　　部人之故案宣和七年八月臣僚論祖宗時宗室¶
　　無參選法至崇寧初大啟僥倖遂使任意出官又¶
　　優為之法參選一日即在闔選名次之上以天支¶
　　之貴其間不為無人而膏粱之習貪滛縱恣出為¶
　　民害者不少議者頗欲懲革罷百十人之私㤙為¶
　　億萬人之公利誠為至當若以親愛未忍姑乞與¶
　　在部人通理名次從之靖康元年八月又奏云祖¶
<pb:KR2m0009_WYG_259-35b>¶
　　宗時未有宗室參部之法神宗時始選擇差注一¶
　　二崇寧初立法太優宗室參選之日在本部名次¶
　　之上既壓年月深逺勞效顯著之人復占名州大¶
　　縣優便豐厚之處議者頗欲懲革不注郡守縣令¶
　　在部人通理名次有旨從之此二叚未嘗衝改不¶
　　知何時復紊也¶
　　又曰本朝宗室袒免親女出嫁如壻係白身人得¶
　　文解者為將仕郎否則承節承信郎妻雖死夫為¶
<pb:KR2m0009_WYG_259-36a>¶
　　官如故案唐正元中故懐澤縣主壻檢校賛善大¶
　　夫竇克紹状言臣頃以國親超受寵祿及縣主薨¶
　　逝臣官遂停陪位出身未授檢校官自有本官伏¶
　　乞宣付所司許取前銜婺州司戸參軍隨例調集¶
　　詔許付集仍委所司比類前任正員官依資注擬¶
　　自今以後郡縣主壻除丁憂外有曾任正貟官停¶
　　檢校官俸料後者凖此處分乃知壻官不停者恩¶
　　過唐世多矣紹興中髙士轟尚偽福國長公主至¶
<pb:KR2m0009_WYG_259-36b>¶
　　觀察使及公主事發誅死猶得故官可謂優渥¶
　　又曰夀皇聖帝登極赦㤙凡宗子不以服屬逺近¶
　　人數多少其曾獲文解兩次者並直赴殿試略通¶
　　文墨者所在州量試則補承信郎由是入仕過者¶
　　千人已上淳熈十六年二月紹熈五年七月二赦¶
　　皆然故皇族得官不可以數計偶閱唐昭宗實録¶
　　載一事云宗正少卿李克助奏准去年十一月赦¶
　　書皇三等以上親無官者毎父下放一人出身皇¶
<pb:KR2m0009_WYG_259-37a>¶
　　五等以上親未有出身陪位者與出身寺司啓請¶
　　承前舊例九廟子孫陪位者毎父下放一人出身¶
　　共放三百八十人其諸房宗室等各赴陪位納到¶
　　文状共一千二十七人除元不赴陪位及不納到¶
　　状及違寺司條流不取宗室克係落下外係三百¶
　　八十人合放出身𠡠准赦書處分予案昭宗以文¶
　　徳元年即位次年十一月南郊禮畢肆赦其文略¶
　　云皇三等以上親委中書門下各擇有才行者量¶
<pb:KR2m0009_WYG_259-37b>¶
　　與改官無官者毎父下放一人出身皇五等以上¶
　　親未有出身陪位者與出身然則亦有三等親陪¶
　　位與不陪位之差别也¶
　¶
　¶
　¶
　¶
　文獻通考卷二百五十九¶
