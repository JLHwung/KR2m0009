# -*- mode: mandoku-view; -*-
#+TITLE: 文獻通考
#+DATE: 2015-08-24 22:49:41.089432
#+PROPERTY: ID KR2m0009
#+PROPERTY: BASEEDITION WYG    
#+PROPERTY: JUAN 卷三百二十四
<pb:KR2m0009_WYG_324-1a>¶
欽定四庫全書¶
　文獻通考卷三百二十四¶
　　鄱　陽　馬　端　臨　貴　與　著¶
　四裔考一¶
　　東¶
　通典總序曰覆載之内日月所臨華夏居土中生物¶
　受氣正(李淳風云談天者八家其三家甘氏石氏渾/天之類以度数□之則華夏居天地之中也)¶
　(歴代史倭國一名日本在中國東扶桑復在倭國東/約去中國三萬里近日出處貞觀中骨利幹國獻馬)¶
<pb:KR2m0009_WYG_324-1b>¶
　(使云國在京師西北二萬餘里夜短晝長從天色暝/時煮羊足才熟而東方已曙盖近日入處今崖州直)¶
　(南水行便風十餘日到赤土國其國到五月亭午物/影却在南一日三食飯皆旋炊不然逡廵過時即便)¶
　(臭敗熱氣時特甚盖去日較近其地漸逺轉寒盖去/日稍逺則洛陽告成縣土圭居覆載之中明矣唯釋)¶
　(氏一家論天地日/月恠誔不可知也)人性和而才慧地産厚而類繁所¶
　以誕生聖賢繼施法教隨時拯弊因物利用三五以¶
　降代有其人君臣長幼之序立五常十倫之教備孝¶
　慈生焉恩愛篤焉主威張而下安權不分而法一生¶
　人大寳實在於斯(三代以前列國更相征伐未嘗暫/寧陪臣制諸侯諸侯陵天子人斃)¶
<pb:KR2m0009_WYG_324-2a>¶
　(鋒鏑月耗嵗殱秦氏罷侯置守兩漢及隋唐户口皆/多於周室之前矣夫天生烝民而樹君司牧語治者)¶
　(固當以既庶/而安為本也)昔賢曰失道而後徳失徳而後仁失仁¶
　而後義失義而後禮誠謂削厚為薄散淳為澆又曰¶
　古者人至老死不相徃来不交不争自求自足盖疾¶
　時澆巧美徃昔敦淳也然人之常情非今是古其朴¶
　質少事信固可羙而鄙風弊俗或亦有之緬惟古¶
　之中華多類今之荒裔有居處巢穴焉(上古中華亦/穴居野處後)¶
　(代聖人易之以宫室今室韋國及黔中覊縻東諸夷/及附國皆巢居穴處諸荒裔處巢穴者非少畧舉一)¶
<pb:KR2m0009_WYG_324-2b>¶
　(二/)有𦵏無封樹焉(上古中華之𦵏衣之以薪葬中野/不封不樹後代聖王易之以棺槨)¶
　(今韎&KR1944;國父母死棄之中野以哺貂流求國死無棺/槨草裏屍以親土而𦵏上不起墳諸夷狄殯𦵏或以)¶
　(火焚或棄水中潭衡州蜑人取死者骨小凾子盛置/山岩石間大抵習俗既殊其法各異不可遍舉矣)¶
　有手團食焉(殷周之時中華人尚以手團食故禮記/云共飯不澤手盖弊俗漸改仍未盡耳)¶
　(今五嶺以南民/庶皆手團食)有祭立尸焉(三代以前中華人祭必/立尸自秦漢則廢案後)¶
　(魏文成帝拓䟦濬時髙允獻書云祭尸乆廢今風俗/父母亡歿取其收貌類者以為尸而祭焉宴好如夫)¶
　(妻事之如父母敗損風化黷亂情禮又周隋蠻夷傳/巴梁間風俗每春秋祭祀鄉里有美鬢面人迭迎為)¶
　(尸以祭之今都道州人每祭祀迎同姓/丈夫婦人伴神以享亦為尸之遺法)聊陳一二不¶
<pb:KR2m0009_WYG_324-3a>¶
　能遍舉(夏商以前臣不諱君名子不諱父名自有周/方諱耳今外裔則皆無諱如此之類甚衆不)¶
　(可殫/論)其地偏其氣梗不生聖哲莫革舊風訓誥之所¶
　不可禮義之所不及外而不内踈而不戚来則禦之¶
　去則備之前代達識之士亦已言之詳矣歴代觀兵¶
　黷武討伐戎夷爰自嬴秦禍患代有始皇恃百勝之¶
　兵威既平六國終以事胡為弊漢武資文景之積蓄¶
　務恢封畧天下危若綴旒王莽獲元始之全實志滅¶
　匈奴海内遂至潰叛隋煬帝承開皇之殷盛三駕遼¶
<pb:KR2m0009_WYG_324-3b>¶
　左萬姓怨苦而亡夫持盈固難知足非易唯後漢光¶
　武深達理源建武三十年人康俗阜臧宫馬武請殄¶
　匈奴帝報曰捨近而圖逺勞而無功捨逺而謀近逸¶
　而有終務廣地者荒務廣徳者强有其有者安貪人¶
　有者殘自是諸将莫敢復言兵事於戲持盈知足豈¶
　特治身之本亦乃治國之要歟(宋文元嘉中比西漢/文景分命諸将經畧)¶
　(河南致拓䟦𤓰歩之師因而國蹙身弑陳宣令主吳/明徹入呂梁二十萬卒悉為周師所虜由是力殫財)¶
　(竭旋為隋氏削平是昏/昧持盈不能知足故也)我國家開元天寳之際宇内¶
<pb:KR2m0009_WYG_324-4a>¶
　謐如邊将邀寵競圖勲伐西陲青海之戍東北天門¶
　之師磧西怛邏之戰雲南渡瀘之役沒於異域數十¶
　萬人(天寳中哥舒翰克吐蕃青海青海中有島置二/萬人戍之旋為吐蕃所攻翰不能救而全沒安)¶
　(祿山討奚契丹於天門嶺十萬衆沒髙仙芝伐石國/於怛邏斯川七萬衆盡沒楊國忠討蠻閤羅鳳十餘)¶
　(萬衆/全沒)向無幽宼内侮天下四征未息離潰之勢其可¶
　量邪前事之元龜足為殷鑒者矣¶
　　東夷總序¶
東夷(白虎通云夷者蹲也應劭風俗通云夷者抵也言/仁而好生萬物抵地而出故天性柔順易以道御)¶
<pb:KR2m0009_WYG_324-4b>¶
有九種曰畎夷方夷黄夷白夷赤夷元夷風夷陽夷千¶
夷率皆土著(遲畧/切)喜(許利/切)飲酒歌舞或冠弁衣錦器用¶
俎豆所謂中國失禮求之四夷者也(凡蠻夷戎狄總名/曰夷者猶公侯伯)¶
(子男皆/號諸侯)昔堯命羲仲宅嵎夷曰暘谷盖日之所出也夏¶
后氏大康失徳夷人始叛其後至后𤼵即位賔於王門¶
獻其樂舞桀為暴虐諸侯内侵商湯革命伐而㝎之至¶
扵仲丁藍夷作㓂自是或服或叛三百餘年武乙衰弊¶
東夷寖盛遂分遷淮岱漸居中土周初封商太師國於¶
<pb:KR2m0009_WYG_324-5a>¶
朝鮮(太師為周陳洪範其地今安/東府之東悉為東夷所據)時管蔡畔周乃招誘¶
淮夷作亂周公征定之其後徐夷僣號穆王命楚滅之¶
(徐偃/王也)至楚靈王會申亦来同盟後越遷琅琊遂陵暴諸¶
夏侵滅小國秦并天下其淮泗夷皆散為人戸其朝鮮¶
歴千餘年至漢髙帝時滅武帝元狩中開其地置樂浪¶
等郡至後漢末為公孫康所有魏晋又得其地其三韓¶
之地在海島之上朝鮮之東南百濟新羅魏晉以後分¶
三韓地新羅又在百濟之東南倭又在東南(倭烏/和反)隔越¶
<pb:KR2m0009_WYG_324-5b>¶
大海夫餘在髙麗之北挹婁之南其倭及夫餘自後漢¶
百濟新羅自魏歴代並朝貢中國不絶而百濟唐顯慶¶
中蘇定方滅之髙麗本朝鮮地漢武置縣屬樂浪郡時¶
甚微弱後漢以後累代皆受中國封爵所都平壤城則¶
故朝鮮國王險城也後魏周齊漸强盛隋文帝時㓂盗¶
遼西漢王諒帥兵討之至遼水遭癘疫而返煬帝三度¶
親征初度遼水敗績再行次遼水會楊元感反奔退又¶
徃将達涿郡屬天下賊起及饑饉旋師貞觀中太宗又¶
<pb:KR2m0009_WYG_324-6a>¶
親征度遼破之髙宗總章初英國公李勣遂滅其國古¶
之肅慎宜即魏時挹婁自周初貢楛矢石弩(楛音/戸)至魏¶
常道鄉公末東晋元帝初及石季龍時始皆獻之後魏¶
以後曰勿吉國今則曰靺鞨焉大抵東夷書文並同華¶
夏其閩越之地秦平天下以為郡及秦亂其帥又自稱¶
王於故地武帝元封初楊僕滅其國遷其人於江淮虚¶
其地自後雖人庶復集遂為郡縣矣¶
　　范曄論曰王制云東方曰夷夷者抵也言仁而好¶
<pb:KR2m0009_WYG_324-6b>¶
　　生萬物抵地而出(事見風/俗通)故天性柔順易以道御¶
　　至有君子不死之國焉山海經曰君子衣冠帶劒¶
　　食獸使二文虎在傍外國圖曰去瑯琊三萬里山¶
　　海經曰不死人在交脛東其國人黑色夀不死並¶
　　在東方昔箕子逢衰殷之運避地朝鮮始其國俗¶
　　未有聞也及施八條之約使人知禁遂乃邑無滛¶
　　盗門不夜扄(扄闗/也)囘頑薄之俗就寛畧之法行數¶
　　百千年故東夷通以柔謹為風異乎三方者茍政¶
<pb:KR2m0009_WYG_324-7a>¶
　　之所暢則道義存焉仲尼懐憤以為九夷可居或¶
　　疑其陋子曰君子居之何陋之有亦徒有以焉爾¶
　　其後遂通接商賈漸交上國而燕人衞滿擾雜其¶
　　風(擾亂/也)於是從而澆異焉老子曰法令滋彰盗賊¶
　　多有若箕子之省簡文條而用信義其得聖賢作¶
　　法之原矣¶
　　朝鮮¶
朝鮮(晋張華曰朝鮮有泉水冽水汕水三水/合為列水疑樂浪朝鮮取名於此也)昔武王封¶
<pb:KR2m0009_WYG_324-7b>¶
殷太師箕子於其地箕子教以禮義田蠶又制八條之¶
教(前書曰其法相殺者以當時償殺相傷者以榖償相/盗者男沒入為其家奴女子為婢欲自贖者人五十)¶
(萬音義曰八/條不其見也)其人終不相盗無門户之閉婦人貞信飲¶
食以籩豆其後四十餘代至戰國時朝鮮侯凖亦僣稱王¶
始全燕時嘗略屬焉為置吏築障塞秦滅燕屬遼東外¶
徼(秦遼東郡唐安/東府之東地)及秦亂燕齊趙人徃避地者數萬口¶
漢興為其逺難守復修遼東故塞至浿水為界(浿旁/拜反)屬¶
燕王盧綰反入匈奴燕王衞滿亡命聚黨千餘人魋(杜/囘)¶
<pb:KR2m0009_WYG_324-8a>¶
(反/)結蠻夷服而東走出塞度浿水擊破朝鮮王凖居秦¶
故空地上下障¶
　魏畧曰昔箕子之後朝鮮侯見周衰燕自尊為王欲¶
　東畧地朝鮮侯亦自稱為王欲興兵遂擊燕以尊周¶
　室其大夫禮諫之乃止使禮西說燕燕止之不攻後¶
　子孫稍驕虐燕乃遣将秦開攻其西方取地二千餘¶
　里至滿潘汙為界朝鮮遂弱及秦并天下使蒙恬築¶
　長城到遼東時朝鮮王否立畏秦襲之畧服屬秦不¶
<pb:KR2m0009_WYG_324-8b>¶
　肯朝㑹否死箕子凖立二十餘年而陳項起天下亂¶
　燕齊趙民愁苦稍稍亡徃凖凖乃置之於西方及漢¶
　以盧綰為燕王朝鮮與燕界於浿水及綰反入匈奴¶
　燕人衛滿亡命為胡服東渡浿水詣凖降說凖求居¶
　西界故中國亡命為朝鮮藩屏凖信寵之拜為博士¶
　賜以圭封之百里令守西邊滿誘亡黨衆稍多乃詐¶
　遣人告凖言漢兵十道至求入宿衞遂還攻凖與滿¶
　戰不敵也¶
<pb:KR2m0009_WYG_324-9a>¶
後稍役屬真番朝鮮諸夷及故燕齊亡命者王之都王¶
險(在浿水/之東)會孝恵髙后時天下初定遼東太守即約滿¶
為外臣保塞外以故滿得兵威財物侵降其旁小邑真¶
番臨屯皆来服屬地方數千里傳子至孫右渠所誘漢¶
亡人滋多初漢約朝鮮蠻夷君長欲入見天子勿得禁¶
止以聞右渠既未嘗入眞番辰國(謂辰/韓也)欲上書見天¶
子又雍閼弗通元封二年漢使渉何譙諭右渠終不¶
肯奉詔使裨王長送何至浿水何刺殺之歸報曰殺朝¶
<pb:KR2m0009_WYG_324-9b>¶
鮮将上為其名美弗詰拜何遼東東部都尉朝鮮怨發¶
兵襲攻殺之漢遣樓船将軍楊僕從齊浮渤海兵五萬¶
左將軍荀彘出遼東誅右渠發兵距險漢兵不利天子¶
為兩将未有功乃使衞山因兵威徃諭右渠右渠見使¶
者頓首謝願降恐将詐殺臣今見信莭請服降遣太子¶
入謝獻馬五千匹及饋軍糧人衆萬餘持兵方渡浿水¶
使者與左将軍疑其為變謂太子已服降宜令人毋持¶
兵太子亦疑使者左将軍詐之遂不度浿水復引歸山¶
<pb:KR2m0009_WYG_324-10a>¶
報天子誅山會兵圍之右渠堅城守數月未能下朝鮮¶
王乃私約降樓船兩将不相得兵久不決左将軍執樓¶
船併其軍因急擊朝鮮王不肯降元封三年夏尼谿相¶
參乃使人殺王右渠来降遂㝎朝鮮為真番臨屯樂浪¶
元莵四郡(後悉為東/夷之地)昭帝時罷臨屯真番以并樂浪元¶
莵自内屬以後風俗稍薄法禁亦浸多至於六十餘條¶
　　濊(音穢/)¶
濊亦朝鮮之地南與辰韓北與髙句麗沃沮接東窮大¶
<pb:KR2m0009_WYG_324-10b>¶
海西至樂浪漢武帝元朔元年濊君南閭等畔朝鮮率¶
二十八萬口詣遼東内屬帝以其地為蒼海郡數年乃¶
罷至元封三年滅朝鮮分置四郡昭帝時并二郡入樂¶
浪元莵復徙元莵居句麗自單大嶺以東沃沮濊貃并¶
屬樂浪後以境土廣逺復分嶺東七縣置樂浪東部都¶
尉光武建武六年省都尉官遂棄嶺東地悉封其渠帥¶
為縣侯皆嵗時朝賀無大君長自漢以来其官有侯邑¶
君三老統主下户其耆舊自謂與髙麗同種言語法俗¶
<pb:KR2m0009_WYG_324-11a>¶
大抵相類其人性謹愿少嗜慾有恥男女衣皆著曲領¶
男子繫銀花廣數寸以為飾其俗重山川山川各有部¶
分不得輙相干渉同姓不婚多所忌諱疾病死亡即棄¶
舊宅更作新居知種麻養蠶綿布暁候星宿先知年嵗¶
豐約不以珠玉為寳常用十月祭天書夜飲酒歌舞名¶
曰舞天又祭虎以為神其邑落有侵犯者輙相罰責生¶
口牛馬名之為責禍少冦盗作矛長三丈或數人共持¶
之能歩戰樂浪檀弓出其地又多文豹有果下馬髙三¶
<pb:KR2m0009_WYG_324-11b>¶
尺乘之可於果樹下行也其海出班魚皮漢時常獻之¶
魏齊王正始六年不耐濊侯等舉邑降四時詣樂浪帶¶
方二郡朝謁(並今東/夷之地)有軍征賦調如中華人焉¶
　　馬韓¶
韓有三種一曰馬韓後漢時通焉二曰辰韓三曰弁辰¶
馬韓在西有五十四國其北與樂浪南與倭接辰韓在¶
東十有二國其北與濊貃接弁辰在辰韓之南亦十有¶
二國其南亦與倭接凡七十八國百濟是其一焉大者¶
<pb:KR2m0009_WYG_324-12a>¶
萬餘戶小者數千家各在山海間地合方四千餘里東¶
西以海為限皆古之辰國也馬韓最大共立其種為辰¶
王都目支國盡王三韓之地其諸王先皆是馬韓種人¶
焉馬韓人知田蠶作綿布出大栗如梨有長尾雞尾長¶
五尺邑落雜居亦無城郭作土室形如冡開戸在上不¶
知跪拜無長幼男女之别不貴金寳錦罽不知騎乘牛¶
馬唯重纓珠以綴衣為飾及縣頸垂耳大率皆魁頭露¶
紒(魁頭猶科頭也謂以髪/縈繞成科結也紒音計)布袍草履其人壮勇少年有¶
<pb:KR2m0009_WYG_324-12b>¶
築室作力者輙以繩貫脊皮縋以大木嚾呼為健常以¶
五月祭鬼神晝夜酒會羣聚歌舞舞輒數十人相隨蹋¶
地為莭十月農功畢亦復如之諸國邑各以一人主祭¶
天神號為天君又立蘓塗(魏志曰諸國名有别邑為蘇/塗諸亡逃至其中皆不還之)¶
(蘓塗之義/有似浮屠)建大木以縣鈴鼓事鬼神其南界近倭亦有¶
文身者其國各有帥大者自名為臣智其次為邑借散¶
在山海間無城郭有愛襄國牟水國桑外國小石索國¶
大石索國優休牟涿國臣濆沽國伯齊國速盧不斯國¶
<pb:KR2m0009_WYG_324-13a>¶
日華國古誕者國古離國怒藍國月支國治離牟盧國¶
素謂乾國古爰國莫盧國卑離國占離卑國占釁國支¶
侵國狗盧國卑彌國監奚卑離國古蒲國致利鞠國冉¶
路國兒林國駟盧國内卑離國感奚國萬盧國辟卑離¶
國舊斯烏旦國一離國不彌國友半國狗素國樓盧國¶
牟盧卑離國臣蘇塗國莫盧國古臘國臨素半國臣雲¶
新國如来卑離國楚山塗卑離國一難國狗奚國不雲¶
國不斯濆邪國爰池國乾馬國楚離國凡五十餘國大¶
<pb:KR2m0009_WYG_324-13b>¶
國萬餘家小國數千家總十餘萬戸辰王治月支國臣¶
智或加優呼臣雲遣支報安邪踧支濆臣離兒不例拘¶
邪秦支廉之號其官有魏率善邑君歸義侯中郎将都¶
尉伯長侯初朝鮮王凖既為衛滿所攻奪将其左右官¶
人走入海攻馬韓破之自立為韓王(魏畧曰其子友親/留在國者因冒姓)¶
(韓氏凖王海中不/與朝鮮相徃来)其後絶滅今韓人猶有奉其祭祀者¶
凖既滅馬韓人復自立為辰王建武二十年韓人亷斯¶
人蘇馬諟等詣樂浪貢獻光武封蘇馬諟為漢廉斯邑¶
<pb:KR2m0009_WYG_324-14a>¶
君使屬樂浪郡四時朝謁靈帝末韓濊並盛郡縣不能¶
制百姓苦亂多流亡入韓者獻帝建安中公孫康分屯¶
有有鹽縣(屯有有鹽並漢遼東/屬郡唐並為東夷地)以南荒地為帶方郡遣¶
公孫模張敞等收集遺民興兵伐韓濊舊民稍出是後¶
倭韓遂屬帶方魏景初中明帝宻遣帶方太守劉昕樂¶
浪太守鮮于嗣越海定二郡諸韓國臣智加賜邑君印¶
綬其次為邑長其俗好衣幘下戸詣郡朝謁皆假衣幘¶
自服印綬衣幘千有餘人部從事呉林以樂浪本統韓¶
<pb:KR2m0009_WYG_324-14b>¶
國分割辰韓八國以與樂浪晉武帝太康元年二年其¶
王頻遣使入貢方物七年八年十年又頻至太熙元年¶
詣東夷校尉何龕上獻咸寧三年復来明年又請内附¶
其王来朝自後無聞三韓盖為百濟新羅所吞併又有¶
州胡在馬韓之西海中大島上其人差短小言語不與¶
韓同皆髠頭如鮮卑但衣韋衣有上無下畧如裸勢飬¶
牛豕乘船来貨市韓中¶
　　辰韓¶
<pb:KR2m0009_WYG_324-15a>¶
辰韓耆老自言秦之亡人避苦役来適韓國馬韓割其¶
東界地與之有城栅其言語有類秦人由是或謂之為¶
秦韓其王常用馬韓人作之世世相係襲辰韓不得自¶
立為王明其為流移之人故也其名國為邦弓為弧賊¶
為宼行酒為行觴相呼皆為徒諸小邑各有渠帥大者¶
名臣智次有險側次有樊穢次有殺奚次有邑借皆其¶
官名土地肥美宜五穀知蠶桑作縑布乘駕牛馬嫁娶¶
以禮其俗男女有别以大鳥羽送死其意欲使死者飛¶
<pb:KR2m0009_WYG_324-15b>¶
揚國出鐡韓濊倭皆從取之諸市買皆用鐡如中國用¶
錢又以供給二郡俗喜歌舞飲酒鼓琴瑟其瑟形似筑¶
彈之亦有音曲兒生便以石厭其頭欲其匾故辰韓人¶
皆匾頭(匾音補/典反)男女近倭亦文身便歩戰兵仗與馬韓¶
同其俗行者相逢皆住讓路晋武帝太康中三来朝貢¶
　　弁辰¶
弁辰與辰韓雜居亦有城郭衣服居處與辰韓同言語¶
風俗相似祠祭鬼神有異施竈皆在戸西其人形皆長¶
<pb:KR2m0009_WYG_324-16a>¶
大美髪衣服潔清而刑法嚴峻其國近倭故頗有文身¶
者¶
　　夫餘¶
夫餘國在元菟北千里南與髙句麗東與挹婁西與鮮¶
卑接北有弱水地方二千里本濊地也初北夷索離國¶
王出行(索或作槖/音度洛反)其侍兒於後&KR1494;身(&KR1494;音人/鴆反)王還欲殺¶
之侍兒曰前見天上有氣大如雞子来降我因以有身¶
王囚之後遂生男王令置於豕牢(牢圏/也)豕以口氣嘘之¶
<pb:KR2m0009_WYG_324-16b>¶
不死復徙於馬蘭(蘭即/欄也)馬亦如之王以為神乃聽母收¶
飬名曰東明東明長而善射王忌其猛復欲殺之東明¶
奔走南至掩淲水(今髙麗中有盖斯/水疑此水是也)以弓擊水魚鼈皆¶
聚浮水上東明乘之得度因至夫餘而王之焉於東夷¶
之域最為平敞土宜五榖出名馬赤玉貂豽(豽似豹無/前足音奴)¶
(八/反)大珠如酸棗以員栅為城有宫室倉庫牢獄其人麤¶
大疆勇而謹厚不為宼鈔以弓矢刀矛為兵以六畜名¶
官有馬加牛加狗加其邑落皆主屬諸加食飲用爼豆¶
<pb:KR2m0009_WYG_324-17a>¶
會同拜爵洗爵揖讓升降以臘月祭天大會連日飲酒¶
歌舞名曰迎鼓是時斷刑獄解囚徒有軍事亦祭天殺¶
牛以蹏占其吉凶(魏志曰牛蹏解者/為凶合者為吉)行人無晝夜好歌¶
吟音聲不絶其俗用刑嚴急被誅者皆沒其家人為奴¶
婢盗一責十二男女滛皆殺之尤治惡妬婦既殺復尸¶
於山上兄死妻嫂死則有槨無棺殺人殉𦵏多者以百¶
數其王𦵏用玉匣漢時常豫以玉匣付元菟郡王死則¶
迎取以𦵏焉建武中東夷諸國皆来獻見二十五年夫¶
<pb:KR2m0009_WYG_324-17b>¶
餘王遣使奉貢光武厚答報之於是使命嵗通至安帝¶
永初五年夫餘王始将歩騎七八千人宼鈔樂浪殺傷¶
吏民後復歸附永寧元年乃遣嗣子尉仇台詣闕貢獻¶
天子賜尉仇台印綬金綵順帝永和元年其王来朝京¶
師帝作黄門鼓吹角抵戲以遣之桓帝延熹四年遣使¶
朝賀貢獻永康元年王夫台将二萬餘人宼元菟元菟¶
太守公孫域擊破之斬首千餘級至靈帝熹平三年復¶
奉章貢獻夫餘本屬元菟獻帝時其王求屬遼東云漢¶
<pb:KR2m0009_WYG_324-18a>¶
末公孫度雄張海東威服外夷夫餘王尉仇台更屬遼¶
東時句麗鮮卑疆度以夫餘在二虜之間妻以宗女尉¶
仇台死簡位居立無適子有孽子麻余位居死諸加共¶
立麻余牛加兄子名位居為大使輕財善施國人附之¶
嵗嵗遣使詣京師貢獻魏正始中幽州刺史毋邱儉討¶
句麗遣元菟太守王須詣夫餘位居遣犬加郊迎供軍¶
糧季父牛加有二心位居殺季父父子籍沒財物遣使¶
薄歛送官舊夫餘俗水旱不調五榖不熟輒歸咎於王¶
<pb:KR2m0009_WYG_324-18b>¶
或言當易或言當殺麻余死其子依慮年六嵗立以為¶
王晉太康六年為慕容廆所襲破依慮自殺子弟走保¶
沃阻夫餘庫有玉璧珪瓉數代之物傳世以為寳耆老¶
言先代所賜也(魏畧曰其國殷富自/先世以来未嘗破壤)武帝以何龕為䕶¶
東夷校尉明年夫餘後王依羅遣使詣龕求率見人還¶
復舊國龕遣督䕶賈沉以兵送之廆又要之於路沉與¶
戰破之依羅乃得復國爾後每為廆掠其種人賣於中¶
國帝又以官物贖還禁市夫餘之口自後無聞¶
<pb:KR2m0009_WYG_324-19a>¶
　　倭(即日本/)¶
倭在韓及帶方郡東南大海中依山島為居去樂浪郡¶
境及帶方郡並一萬二千里凡百餘國自漢武帝滅朝¶
鮮使驛通於漢者三十許國國主稱王世世傳統其大¶
倭王居邪馬臺國(按今名邪摩/維音之訛也)樂浪徼去其國萬二千¶
里去其西北界拘邪韓國七千餘里其地大較在會稽¶
東冶之東與朱崖儋耳相近故其法俗多同土宜禾稻¶
麻紵蠶桑知織績為縑布出白珠青玉其山有丹土氣¶
<pb:KR2m0009_WYG_324-19b>¶
温暖冬夏生菜茹無牛馬虎豹羊鵲(鵲或/作雞)其兵有矛楯¶
木弓竹矢或以骨為鏃男子皆黥面文身以其文左右¶
大小别尊卑之差其男衣皆横幅結束相連女人被髮¶
屈紒衣如單被貫頭而著之並以丹朱坋身(說文曰坋/塵也音蒲)¶
(頓/反)如中國之用粉也有城栅屋室父母兄弟異處唯會¶
同男女無别飲食以手而用籩豆俗皆徒跣以蹲踞為¶
恭敬人性嗜酒多夀考至百餘嵗者甚衆國多女子大¶
人皆有四五妻其餘或兩或三女人不滛不妬又俗不¶
<pb:KR2m0009_WYG_324-20a>¶
竊盗少争訟犯法者沒其妻子重者滅其門族其死停¶
喪十餘日家人哭泣不進酒食而等類就歌舞為樂灼¶
骨以卜用決吉凶行来度海令一人不&KR0808;沐不食肉不¶
近婦人名曰持衰若在塗吉利則顧以財物如病疾遭¶
害以為持衰不謹便共殺之建武中元二年倭奴國奉¶
貢朝賀使人自稱大夫倭國之極南界也光武賜以印¶
綬安帝永初元年倭國王帥升等獻生口百六十人願¶
請見桓靈間倭國大亂更相攻殺歴年無主有一女子¶
<pb:KR2m0009_WYG_324-20b>¶
名曰卑彌呼年長不嫁事鬼神道能以妖惑衆於是共¶
立為王侍婢千人少有見者唯有男子一人給飲食傳¶
辭語居處宫室樓觀城栅皆持兵守衛法俗嚴峻自女¶
王國東度海千餘里至拘奴國雖皆倭種而不屬女王¶
自女王國南四千餘里至侏儒國人長三四尺自侏儒¶
東南行船一年至裸國黑齒國使驛所傳極於此矣會¶
稽海外有東鯷人(鯷音達奚反分/為二十餘國)又有夷州及澶州傳¶
言秦始皇遣方士徐福将童男女數千人入海(事見/史記)求¶
<pb:KR2m0009_WYG_324-21a>¶
蓬莱神仙不得徐福畏誅不敢還遂止此州世世相承¶
有數萬家人民時至會稽市會稽東冶縣人有入海行¶
遭風流移至澶州者所在絶逺不可徃来(南史倭西南/海有海人身)¶
(黒眼白裸而醜其肉美行者或射而食之文身國在倭/東北七千里人體有文如獸其額上有三文文直者貴)¶
(文小者賤土俗歡樂物豐而賤行客不賫粮有屋宇無/城郭國王所居飾以金銀珍麗遶屋為壍廣一丈實以)¶
(水銀雨則流於水銀之上市用珍寳犯罪輕者鞭杖死/罪則置猛獸食之有枉則獸避而不食經宿則赦之大)¶
(漢國在文身國東五千餘里無兵戈不攻戰風俗並與/文身國同而言語異倭國有獸如牛名曰山䑕又有大)¶
(蛇吞此獸蛇皮堅不可斫其上有孔乍/開乍閉時或有光射中之蛇則死矣)¶
<pb:KR2m0009_WYG_324-21b>¶
　魏志曰從帶方郡至倭循海岸水行歴韓國乍南乍¶
　東到其北岸拘邪韓國七千餘里至對海國其大官¶
　曰卑狗副曰卑奴母離所居絶島方可四百餘里土¶
　地山險多深林道路如禽鹿逕有千餘戸無良田食¶
　海物自活乘船南北市糴又南渡一海千餘里名曰¶
　瀚海至一大國官亦曰卑狗副曰卑奴母離方可三¶
　百里多竹木&KR1244;林有三千許家差有田地耕田猶不¶
　足食亦南北市糴又渡一海千餘里至末盧國有四¶
<pb:KR2m0009_WYG_324-22a>¶
　千餘戸濵山海居草木茂盛行不見前人好捕鰒魚¶
　水無深淺皆沉沒取之東南陸行五百里到尹都國¶
　官曰爾支副曰泄謨觚柄渠觚有千餘戸世有王皆¶
　統屬女王國郡使徃来常所駐東南至奴國百里官¶
　曰兕馬觚副曰卑奴母離有二萬餘戸東行至不彌¶
　國百里官曰多模副曰卑奴母離有千餘家南至投¶
　馬國水行二十日官曰彌彌副曰彌彌那利可五萬¶
　餘戸南至邪馬一國女王之所都水行十日陸行一¶
<pb:KR2m0009_WYG_324-22b>¶
　月官有伊支馬次曰彌馬升次曰彌馬獲支次曰奴¶
　佳鞮可七萬餘戸自女王國以北其戸數道里可得¶
　畧載其餘旁國逺絶不可得詳次有斯焉國次有已¶
　百支國次有伊邪國次有郡支國次有彌奴國次有¶
　好古都國次有不呼國次有姐奴國次有對蘇國次¶
　有蘇奴國次有呼邑國次有華奴蘇奴國次有鬼國¶
　次有為吾國次有鬼奴國次有邪馬國次有躬臣國¶
　次有巴利國次有支惟國次有烏奴國次有奴國此¶
<pb:KR2m0009_WYG_324-23a>¶
　女王境界所盡其南有拘奴國男子為王其官有狗¶
　古智卑狗不屬女王自郡至女王國萬二千餘里¶
魏景初二年既平公孫氏倭女王遣大夫難升米等詣¶
郡求詣天子朝獻太守送詣都乃以金印紫綬封為親¶
魏倭王難升米等並拜中郎校尉假銀印青綬勞賜優¶
渥正始元年太守弓遵遣使奉詔書印綬并齎詔賜金¶
帛錦罽刀鏡綵物倭王國使上表答謝詔恩其四年復¶
遣使上獻生口方物八年太守王頎到官倭女王卑彌¶
<pb:KR2m0009_WYG_324-23b>¶
呼與狗奴國男王卑彌弓平素不和遣使詣郡說相攻¶
擊状遣塞晋掾史張政等齎詔告諭之卑彌呼死更立¶
男王國中不服更相誅殺復立卑彌呼宗女壹與年十¶
三為王國中遂定壹與遣使送政等還因獻男女生口¶
貢白珠青大句珠異文雜錦晋武帝太始初遣使重譯¶
入貢安帝時倭王讃遣使入朝貢宋武帝永初二年詔¶
曰倭讃逺誠宜甄可賜除授文帝元嘉二年讃又遣使¶
奉表獻方物讃死弟珍立遣使貢獻自稱使持莭都督¶
<pb:KR2m0009_WYG_324-24a>¶
倭百濟新羅任那秦韓慕韓六國諸軍事安東大将軍¶
倭國王表求除正詔除安東将軍倭國王珍又求除正¶
倭洧等十三人平西征虜冠軍輔國将軍等號詔並聽¶
之二十年倭國王濟遣使奉獻復以為安東将軍倭國¶
王二十八年加使持莭都督倭新羅任那加羅秦韓慕¶
韓六國諸軍事安東将軍如故并除所上二十三人職¶
濟死世子興遣使貢獻孝武大明六年詔授興安東将¶
軍倭國王興死弟武立自稱使持莭都督倭百濟新羅¶
<pb:KR2m0009_WYG_324-24b>¶
任那加羅秦韓慕韓七國諸軍事安東大将軍倭國王¶
順帝昇明二年遣使上表言自昔祖彌躬擐甲胄䟦渉¶
山川不遑寧處東征毛人五十五國西服衆夷六十六¶
國陵平海北九十五國王道融泰廓土遐畿累葉朝宗¶
不愆於嵗道逕百濟装飾船舫而句麗無道圖欲見吞¶
臣亡考濟方欲大舉奄喪父兄使垂成之功不獲一簣¶
今欲練兵申父兄之志竊自假開府儀同三司其餘咸¶
各假授以勸忠莭詔除武使持莭都督倭新羅任那加¶
<pb:KR2m0009_WYG_324-25a>¶
羅秦韓慕韓六國諸軍鎮東大将軍梁武帝即位進武¶
號征東大将軍陳平至隋開皇二十年倭王姓阿每字¶
多利思比孤號阿輩鷄彌遣使詣闕上令所司訪其風¶
俗使者言倭王以天為兄以日為弟天明時出聽政跏¶
趺坐日出便停理務云委我弟文帝曰此大無義理於¶
是訓令改之王妻姓鷄彌後宫有女六七百人名太子¶
謂利歌彌多弗利無城郭内官有十二等一曰大徳次¶
小徳次大仁次小仁次大義次小義次大禮次小禮次¶
<pb:KR2m0009_WYG_324-25b>¶
大智次小智次大信次小信員無定數有軍尼一百二¶
十人猶中國牧宰八十戸置一伊尼翼如今里長也十¶
伊尼翼屬一軍尼其服飾男子衣裙襦其袖㣲小屨如¶
屨形漆其上繫之脚人庶多跣足不得用金銀為飾故¶
時衣横幅結束相連而無縫頭亦無冠但垂髪於兩耳¶
上至隋其王始制冠以錦綵為之以金銀鏤花為飾婦¶
人束髪於後亦衣裙襦裳皆有襈㰇竹聚以為梳編草¶
為薦雜皮為表縁以文皮有弓矢刀矟弩&KR1483;斧漆皮為¶
<pb:KR2m0009_WYG_324-26a>¶
甲骨為矢鏑雖有兵無征戰其王朝會必陳設儀仗其¶
國樂戸可十萬俗殺人强盗及姦皆死盗者計贓酬物¶
無財者沒身為奴自餘輕重或流或杖每訊寃獄不承¶
引者以木壓膝或張强弓以弦鋸其項或置小石於沸¶
湯中令所競者探之云理曲者即手爛或置虵甕中令¶
取之云曲者即螫手人頗恬静罕争訟少盗賊樂有五¶
絃琴笛男女多黥臂黥面文身沒水捕魚無文字唯刻¶
木結繩敬佛法於百濟求得佛經始有文字知卜筮尤¶
<pb:KR2m0009_WYG_324-26b>¶
信巫覡每至正月一日必射戲飲酒其餘莭畧與華同¶
好棊博握槊樗蒱之戲氣候温暖草木冬青土地膏腴¶
水多陸少以小環挂鸕鷀項令入水捕魚日得百餘頭¶
俗無盤爼藉以槲葉食用手餔之性質直有雅風女多¶
男少婚嫁不取同姓男女相悅者即為婚婦入夫家必¶
先跨火乃與夫相見婦人不滛妬死者斂以棺槨親賔¶
就屍歌舞妻子兄弟以白布制服貴人三年殯庶人卜¶
日而瘞及𦵏置屍船上陸地牽之或以小輿有阿蘇山¶
<pb:KR2m0009_WYG_324-27a>¶
其石無故火起接天者俗以為異因行禱祭有如意寳¶
珠其色青大如雞卵夜則有光云魚眼睛也新羅百濟¶
皆以倭為大國多珍物並仰之恒通使徃来大業三年¶
其王多利思比孤遣朝貢使者曰聞海西菩薩天子重¶
興佛法故遣朝拜兼沙門數十人来學佛法國書曰日¶
出處天子致書日沒處天子無恙云云帝覽不悦謂鴻¶
臚卿曰夷書有無禮者勿復以聞明年上遣文林郎裴¶
世清使倭國度百濟行至竹島南望耽羅國經都斯麻¶
<pb:KR2m0009_WYG_324-27b>¶
國迥在大海中又東至一支國又至竹斯國又東至秦¶
王國其人同於華夏以為夷洲疑不能明也又經十餘¶
國達於海岸自竹斯國以東皆附庸於倭倭王遣小徳¶
何軰臺從數百人設儀仗鳴鼓角来迎後十日又遣大¶
禮竒多毗從二百餘騎郊勞既至彼都其王與世清来¶
貢方物此後遂絶唐太宗貞觀五年遣使入朝帝矜其¶
逺詔有司無拘嵗貢遣新州刺史髙仁表徃諭與王争¶
禮不平不肯宣詔而還久之更附新羅使者上書永徽¶
<pb:KR2m0009_WYG_324-28a>¶
初其王孝徳即位改元白雉獻琥珀碼碯時新羅為髙¶
麗百濟所暴髙宗賜璽書令出兵援新羅未幾孝徳死¶
子天豐財立死子天智立明年使者與蝦蛦人偕朝蝦¶
蛦人亦居海島中其使者鬚長四尺許珥箭於首令人¶
戴瓠立數百歩射無不中者天智死子天父立死子總¶
符立咸亨元年遣使賀平髙麗後稍習夏音惡倭名更¶
號日本使者自言國近日所出以為名或云日本乃小¶
國為倭所併故冒其號使者不以情故疑焉又妄夸其¶
<pb:KR2m0009_WYG_324-28b>¶
國都方數千里南西盡海東北限大山其外即毛人云¶
長安元年其王文武立改元曰大寳遣朝臣真人粟田¶
貢方物朝臣真人者猶唐尚書也冠進徳冠頂有華蘤¶
四被紫袍帛帶真人好學能屬文進止有容武后宴之¶
麟徳殿授司膳卿還之文武死子阿用立死子聖武立¶
改元曰白龜開元初粟田復朝請從諸儒授經詔四門¶
助教趙元黙即鴻臚寺為師獻大幅巾為贄悉賞物貨¶
書以歸其副朝臣仲滿慕華不肯去易姓名曰朝衡歴¶
<pb:KR2m0009_WYG_324-29a>¶
左補闕儀王友多所該識久乃還聖武死女孝明立改¶
元曰天平勝寳天寳十二載朝衡復入朝上元中擢左¶
散騎常侍安南都䕶新羅梗海道更繇明越州朝貢孝¶
明死大炊立死以聖武女髙野姬為王死白璧立建中¶
元年使者真人興能獻方物真人盖因官而氏者興能¶
善書其帋似蠒而澤人莫識貞元末其王曰桓武遣使¶
者朝其學子橘免勢浮屠空海願留肄業歴二十餘年¶
使者髙階真人来請免勢等俱還詔可次諾樂立次嵯¶
<pb:KR2m0009_WYG_324-29b>¶
峨次浮和次仁明仁明直開成四年復入貢次文徳次¶
清和次陽成次光孝直光啓元年其東海嶼中又有邪¶
古波邪多尼三小王北距新羅西北百濟西南直越州¶
有絲絮怪珍云宋雍熙元年本國僧奝然與其徒五人¶
浮海而至獻銅器十餘事并本國職員今年代紀各一¶
卷奝然衣綠自云姓滕原氏父為真連真連其國五品¶
官也奝然善𨽻書而不通華言問其風土但書以對上¶
召見存拊甚厚賜紫衣上聞其國王一姓傳繼臣下皆¶
<pb:KR2m0009_WYG_324-30a>¶
世官因謂宰相曰此島夷耳乃世祚遐逺其臣亦繼襲¶
不絶盖古之道也中國唐季㝢縣分割梁周五代享歴¶
尤促大臣世胄鮮能嗣續可嘆也其國多中國典籍奝¶
然之来復得孝經一卷越王孝經新義第十五一卷皆¶
金縷紅羅縹水晶為軸孝經即鄭氏註者越王乃唐太¶
宗子越王貞新義者記室参軍任希古等撰也奝然又¶
求印本大藏經詔給之二年隨台州寜海縣商人船¶
歸其國後數年遣弟子奉表来謝又别啟貢佛經及方¶
<pb:KR2m0009_WYG_324-30b>¶
物¶
　奝然書曰國中有五經書及佛經白居易集七十卷¶
　並得自中國土宜五穀而少麥交易用銅錢文曰乾¶
　文大寳畜有水牛驅羊多犀象産絲蠶多織絹薄緻¶
　可爱樂有中國髙麗二部四時寒暑大類中國國之¶
　東境接海島夷人所居身面皆有毛東奥州産黄金¶
　西别島出白銀以為貢賦國王以王為姓傳襲至今¶
　王六十四世文武僚吏皆世官其年代紀所記云初¶
<pb:KR2m0009_WYG_324-31a>¶
　主號天御中主次曰天材雲尊其後皆以尊為號次¶
　天八重雲尊次天忍尊次膽波尊次萬魂尊次利刹¶
　魂尊次國狹搥尊次角龔魂尊次津舟尊次面重見¶
　尊次國常立尊次天鑑尊次天萬尊次珠名杵尊次¶
　伊壮大尊次素戔烏尊次天照火神尊次正哉吾勝¶
　連日天押穂耳尊次天彦尊次炎尊次彦㶑尊以上¶
　凡十三世並都於筑紫日尚向宫彥㶑第四子號神¶
　武天皇自筑紫宫大居入和州彊原宫即位元年甲¶
<pb:KR2m0009_WYG_324-31b>¶
　寅當周僖王時次綏靖天皇次安寧天皇次懿徳天¶
　皇次孝昭天皇次孝安天皇次孝靈天皇次孝元天¶
　皇次開化天皇次崇神天皇次垂仁天皇次景行天¶
　皇次城務天皇次仲哀天皇國人言今為鎮國香椎¶
　大神次神功天皇開化天皇之曾孫女又謂之息長¶
　足姬天皇國人言今為太柰良姬大神次應神天皇¶
　始於百濟得中國文字今號八番菩薩有大臣號紀¶
　武内年三百七嵗次仁徳天皇次履中天皇次反正¶
<pb:KR2m0009_WYG_324-32a>¶
　天皇次允恭天皇次安康天皇次雄畧天皇次顯宗¶
　天皇次仁賢天皇次武烈天皇次繼體天皇次安閑¶
　天皇次宣化天皇次天國排開廣庭天皇亦名銘明¶
　天皇壬申嵗始傳佛法於百濟國當此梁承聖元年¶
　次達海天皇次用名天天皇有子曰聖徳太子年三¶
　嵗聞十人語同時觧之七嵗悟佛法於菩提寺講聖¶
　鬘經天雨曼陀羅華當此隋開皇中遣使泛海至中¶
　國求法華經次崇峻天皇次推古天皇斂明天皇之¶
<pb:KR2m0009_WYG_324-32b>¶
　女也次舒明天皇次皇極天皇次考徳天皇白雉四¶
　年律師道照佛法至中國從三嵗僧元重授經律論¶
　當此永徽四年也次天豐財重日足姬天皇令僧智¶
　通等入唐求大乘法相教當此顯慶三年也次天智¶
　天皇次天武天皇次持總天皇次文武天皇大寳三¶
　年當此長安元年遣粟田真人入唐求書籍律師道¶
　慈求經律次阿閉天皇次販天皇次聖武天皇寳龜¶
　元年遣僧正元昉入朝當此開元四年也次孝明天¶
<pb:KR2m0009_WYG_324-33a>¶
　皇武聖天皇之女也天平勝寳四年當此天寳中遣¶
　使及僧入唐求内外經教及傳戒次大炊天皇次髙¶
　野天皇聖武天皇之女也次白璧天皇遣二僧靈仙¶
　行賀入唐禮五臺山學佛法次恒武天皇遣騰元葛¶
　野與空海大師及延歴寺僧澄入唐詣天台山傳智¶
　者正觀義元和元年也次諾天皇次諾樂天皇次嵯¶
　峨天皇次淳和天皇次仁明天皇當此開成會昌中¶
　遣僧入唐禮五臺次文徳天皇當此大中年次清和¶
<pb:KR2m0009_WYG_324-33b>¶
　天皇次陽城天皇次光孝天皇遣僧宗睿入唐傳教¶
　當此光啟元年也次仁和天皇當此梁龍徳中遣僧¶
　寛建等入朝次醍醐天皇次天慶天皇次封上天皇¶
　當此周廣順年也次冷泉天皇今為太上天皇次守¶
　平天皇即今王也凡六十四世畿内有山城太和河¶
　内和泉攝津凡五州共統五十三郡東海道有伊賀¶
　伊勢志摩張參河逺江駿河伊豆甲裴相模武藏安¶
　房上總常陸凡十四州共統百二十六郡東山道有¶
<pb:KR2m0009_WYG_324-34a>¶
　近江美濃飛驒信濃上野下野陸奥出羽凡八州共¶
　統百二十二郡北陸道有若狭越前加賀能登越中¶
　越後佐渡凡七州共統三十郡山隂道有丹波丹彼¶
　徂馬因幡伯耆出雲石見隐伎凡八州共統五十二¶
　郡小陽道有播麽美作備前備後安藝周防長門凡¶
　八州共統六十九郡南海道有伊紀淡路河波譛耆¶
　伊豫土佐凡六州共統四十八郡西海道有筑前筑¶
　後豐前豐後肥後日向大隅薩摩凡九州共統九十¶
<pb:KR2m0009_WYG_324-34b>¶
　三郡又有一伎對馬多褹凡三島各統二郡是謂五¶
　畿七道凡三千七百七十二鄉四百一十四驛八十¶
　八萬三千三百二十九課丁課丁之外不可詳見皆¶
　奝然所記云按隋開皇唐永徽長安天寳元和開成¶
　史稱遣使来貢與此所記皆同大中光啟龍徳及周¶
　廣順中皆嘗遣僧至中國唐書五代史失其傳唐咸¶
　亨中及開元二十三年大歴十二年建中元年皆来¶
　朝貢其記不載¶
<pb:KR2m0009_WYG_324-35a>¶
咸平五年建州海賈周世昌遭風飄至日本凡七年得¶
還與其國人滕木吉至上皆召見之世昌以國人唱和¶
詩来上其詞雕刻膚淺無取後賜装錢遣還景徳元年¶
其國僧寂照八人来朝寂照不暁華言而識文字繕寫¶
甚妙凡問答並以茟札詔號圓通大師賜紫方袍天聖¶
四年明州言日本國太寧府遣人貢方物而不持本國¶
表詔却之其後亦未通朝貢南賈時有傳其物貨至中¶
國者熙寧五年有僧誠尋至台州止天台國清寺願留¶
<pb:KR2m0009_WYG_324-35b>¶
州以聞詔使赴闕誠尋獻銀香爐木槵子白琉璃五香¶
水精紫檀琥珀所飾念珠及青色織物綾神宗以其逺¶
人而有戒業處之開寳寺盡賜同来僧紫方袍是後連¶
貢方物而来者皆僧也元豐元年使通事僧仲囘来賜¶
號慕化懷徳大師明州又言得其國太宰府牒因使人¶
孫忠還遣仲囘等貢色叚二百疋水銀五千兩州以孫¶
忠乃泛海商客而貢禮與諸國異請自移牒報而答其¶
物直付仲囘東歸從之乾道五年附明州綱首進貢方¶
<pb:KR2m0009_WYG_324-36a>¶
物淳熙三年其國人泛海遭風飄至明州無口食詔給¶
之又有百人行丐於市至臨安詔守臣支給津遣徃明¶
州飬贍候有便船𤼵囘本國十年七十三人飄至秀州¶
華亭紹熙元年飄至泰州詔見行貨物免抽買船隻物¶
件盡數給還仍給常平米賑恤慶元六年至平江嘉泰¶
二年至定海縣詔並支給錢米飬贍候風便津𤼵囘國¶
　　按倭人自後漢始通中國史稱從帶方至倭國循¶
　　海水行歴朝鮮國乍南乍東渡三海歴七國凡一¶
<pb:KR2m0009_WYG_324-36b>¶
　　萬二千里然後至其國都又言去樂浪郡境及帶¶
　　方郡並一萬二千里在會稽東與儋耳相近其地¶
　　去遼東甚逺而去閩浙甚邇其初通中國也實自¶
　　遼東而来故其迂囘如此至六朝及宋則多從南¶
　　道浮海入貢及通互市之類而不自北方則以遼¶
　　東非中國土地故也三朝志雍熙中僧奝然入貢¶
　　歸國後奉表来謝敘其来則曰望落日而西行十¶
　　萬里之波濤難盡顧信風而東别數千重之山岳¶
<pb:KR2m0009_WYG_324-37a>¶
　　易過何其遠也叙其歸則曰季夏解台州之䌫孟¶
　　秋達本國之郊又何其近也而繼之曰爰逮明春¶
　　初到舊邑緇素欣待侯伯慕迎然則其國境雖去¶
　　浙東甚近而其國都則又必半年而後達歟¶
　¶
　¶
　¶
　¶
<pb:KR2m0009_WYG_324-37b>¶
　¶
　¶
　¶
　¶
　¶
　¶
　¶
　文獻通考卷三百二十四¶
