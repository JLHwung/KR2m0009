# -*- mode: mandoku-view; -*-
#+TITLE: 文獻通考
#+DATE: 2015-08-24 22:49:33.291032
#+PROPERTY: ID KR2m0009
#+PROPERTY: BASEEDITION WYG    
#+PROPERTY: JUAN 卷六十七
<pb:KR2m0009_WYG_067-1a>¶
欽定四庫全書¶
　文獻通考卷六十七¶
　　鄱　陽　馬　端　臨　貴　與　著¶
　職官考二十一¶
　　官品¶
七品　正七品　六班　正三命¶
　期門郎(魏/)諸國公謁者(魏/)殿中監(魏晉/劉宋)諸卿尹丞(魏/晉)¶
　(劉/宋)諸獄丞(魏/晉)太子保傅丞(魏晉/劉宋)詹事丞(魏晉/劉宋)諸軍長¶
<pb:KR2m0009_WYG_067-1b>¶
　史司馬秩六百石者(魏晉/劉宋)䕶𦍑戎蠻夷越烏桓校尉¶
　長史司馬(魏晉/劉宋)門下督(魏/)諸軍諸大将軍正行參軍¶
　(魏劉/宋)諸持節督正行參軍(魏/)二品将軍正行參軍(魏/)¶
　中書通事舎人(魏/晉)尚書曺典事(魏/晉)中書佐著作(魏梁/陳)¶
　太子洗馬(魏晉劉/宋梁)北軍侯丞(魏/晉)城門五營校尉司馬¶
　(魏/晉)宜禾伊吾都尉(魏/晉)度支都尉(魏/)典農都尉(魏/)諸封¶
　公保傅相郎中令及中尉大農監(魏/晉)淮海津都尉(魏/晉)¶
　諸國文學(魏/)太子食官令舎人(魏晉/劉宋)單于率正(魏/)都¶
<pb:KR2m0009_WYG_067-2a>¶
　水參軍(魏/)諸縣令相秩六百石以上者(魏/)左右都尉¶
　(魏/晋)武衛左右衛長史司馬(魏/)京城門候(魏/晋)諸門候副¶
　散牙門将(魏/)部曲督(魏/)殿中中郎将校尉(魏/)尚藥尚¶
　食監(魏/晋)太官食監中署監(魏/)南北軍監(魏/)中廷禁防¶
　御史(魏/)小黄門諸署長僕謁者(魏/晋)藥長寺人監(魏/晋)靈¶
　芝園監(魏/)黄門署丞中黄門(魏/)太史中散諫議三大¶
　夫議郎(魏/晋)太廟令(魏/)三臺五都侍御史(魏/)諸公府掾¶
　屬(魏劉/宋)諸府記室(魏/)督主督受除遣者(魏/)符璽郎門¶
<pb:KR2m0009_WYG_067-2b>¶
　下郎(魏/)中書主事通事(魏/)散騎集書(魏/)符節御史(晋/)¶
　公主及諸國丞萬户以上典書令及家令(晋/)黄沙典¶
　事(晋/)護匈奴中郎将(晋/)黄門中郎将校尉都督(晋/)諸¶
　縣置令六百石者(晋劉/宋)閶闔門司馬(晋/)副牙門將(晋/)¶
　中黄門(晋/)部曲部督殿中中黄門尉都尉(晋/)黄門諸¶
　署丞長史(晋/)闗外侯(晋/)通直散騎侍郎(梁陳北魏/北齊隋)司¶
　徒主簿(梁/陳)尚書侍郎(梁/)皇弟皇子府功曺史(梁/)五經¶
　博士(梁/)皇弟皇子府錄事記室中兵參軍荆江雍郢¶
<pb:KR2m0009_WYG_067-3a>¶
　南兖五州别駕(梁/)嗣王庶姓公府掾屬南臺治書侍¶
　御史(梁/陳)領護長史司馬(梁/)廷尉三官(梁/)謁者僕射(梁/陳)¶
　太子門大夫庶姓府諮議(梁/)給事中(陳/)嗣王府庶姓¶
　公府中録事中記室中直兵參軍(梁/)奉車駙馬騎都¶
　尉(陳/)武賁中郎將(陳/)羽林監(陳/)冗從僕射(陳/)南臺治¶
　書侍御史(陳/)領護軍長史司馬(陳/)太子舎人門大夫¶
　虎賁中郎将冗從僕射(陳/)皇弟皇子府錄事記室中¶
　兵等參軍放録事記室中兵等參軍文學(陳/)廷尉正¶
<pb:KR2m0009_WYG_067-3b>¶
　監平(陳/)功曺史主簿(陳/)太子二傅丞(陳/)公府祭酒(陳/北)¶
　(齊/)蕃王府諮議參軍長史司馬(陳/)庶姓持節府諮議¶
　參軍長史司馬(陳/)庶姓非公不持節府将軍署長史¶
　(陳/)建康令正監平(陳/)嗣王府皇弟皇子之庶子及庶¶
　姓公府中録事中記室中直兵參軍(陳/)不滿萬户太¶
　守内史相(陳/)丹陽會稽吳郡吴興及萬户郡丞(陳/)沐¶
　食侯(陳/)威烈威虜威戎威武将軍(北魏/周)四品正從将¶
　軍長史司馬(北/魏)二大二公開府祭酒(北/魏)三品将軍三¶
<pb:KR2m0009_WYG_067-4a>¶
　蕃王録事參軍(北/魏)司空皇子之開府祭酒(北/魏)王國中¶
　郎令(北/魏)武烈武敦武奮将軍(北/魏)司空皇子參軍事及¶
　諸曺行參軍(北/魏)積弩積射将軍(北魏/北齊)三品将軍始蕃¶
　王主簿諸曺行參軍事(北/魏)從三品将軍録事參軍事¶
　(北/魏)二衛司馬(北魏/北齊)討㓂討虜討難討夷将軍(北魏/周)從¶
　二品将軍功曺户曺中兵曺參軍(北/魏)詹事丞(北魏/北齊)六¶
　卿丞(北魏/北齊)祕書郎中著作佐郎(北魏隋/北齊)中縣令相(北/魏)¶
　戎昭武毅将軍(北/齊)勲武前鋒翊衞正都督(北/齊)四中府¶
<pb:KR2m0009_WYG_067-4b>¶
　録事參軍事(北/齊)三等下州别駕從事史録事參軍事¶
　(北/齊)王公國郎中令(北/齊)三等上州府主簿諸曺參軍事¶
　(北/齊)皇子中尉(北/齊)三公府參軍事及諸曺行參軍(北/齊)雄¶
　烈恢猛将軍(北/齊)諸開府東西閤祭酒及參軍事(北/齊)諸¶
　曺行參軍(北/齊)三等下州功曺倉曺中兵參軍事(北/齊)左¶
　右備身五職(北/齊)三等中州主簿諸曺參軍事(北/齊)四中¶
　府功曺倉曺中兵參軍(北/齊)三等鎮錄事參軍(北/齊)太子¶
　侍醫騎尉(北/齊)太子騎官備身五職(北/齊)三等中郡丞(北/齊)¶
<pb:KR2m0009_WYG_067-5a>¶
　三等中縣令(北/齊)天官司㑹小宗師宗正小右宮伯右¶
　中侍小御正主寝御伯掌武小膳部内膳外膳小醫¶
　醫正瘍醫太府玉府内府外府左府右府縫工染工¶
　小計部掌納掌出内司奄等上士(周/)地官民部吏小¶
　鄉伯鄉正州長每州小遂伯遂正小稍伯稍正小縣¶
　伯縣正小畿伯畿正小載師司農司均司賦司役小¶
　師氏保氏司諫司救司媒小司倉小司門小司市小¶
　虞部等上士(周/)春官禮部小守廟小典祀司郊掌次¶
<pb:KR2m0009_WYG_067-5b>¶
　小内史著作小典命司寂小史馮相保章小司樂大¶
　學助教小學博士樂師小卜小祝小司車路守陵等¶
　上士(周/)夏官軍司馬小職方小吏部司士司勲司録¶
　小右武伯右虎賁率右旅賁率右射聲率右驍騎率¶
　右羽林率右游擊率小兵部武環率武候率司固道¶
　馭田馭小司右賓右道右田右小司射司仗小田駕¶
　部左廐右廐典牝典牡獸醫等上士(周/)秋官司憲小¶
　刑部司刺鄉法遂法稍法縣法畿法方憲小掌朝掌¶
<pb:KR2m0009_WYG_067-6a>¶
　察小布憲小蕃部小掌交司匡小賓部司儀東南西¶
　北掌客小司要小田正小司隸等上士(周/)冬官工部¶
　小匠師内匠外匠掌材小司木司土司金鍜工函工¶
　小司水典壅小司玉司皮司色司織司卉等上士(周/)¶
　侯伯之孤卿公之大夫(周/)左右員外侍郎(周/)幢主(周/)¶
　儀同府正八命州列曺參軍(周/)柱國大將軍參軍(周/)¶
　縣令户五百以上者(周/)鎮逺建忠中堅寧朔将軍府¶
　長史司馬(周/)七命州呼藥(周/)正六命州别駕郡丞¶
<pb:KR2m0009_WYG_067-6b>¶
　正七命治中(周/)鎮逺安逺将軍(隋/)御醫(隋/)左右衛武¶
　衛武候府長史司馬(隋/)親衛親王府諸曺參軍事(隋/)¶
　領左右府長史司馬(隋/)建威寧朔将軍(隋/)太子千牛¶
　備身備身左右(隋/)尚食尚藥直長(隋/)左右監門直長¶
　(隋/)上戍主(隋/)太子通事舎人典膳監藥藏監齋師(隋/)¶
　嗣王文學(隋/)上大将軍大将軍府長史司馬(隋/)上柱¶
　國嗣王郡王柱國府掾屬(隋/)公國令(隋/)王二王後大¶
　農尉典衛(隋/)四門博士(唐/)詹事司馬(唐/)左右千牛衛¶
<pb:KR2m0009_WYG_067-7a>¶
　長史(唐/)太子左右衛司禦清道率府長史(唐/)軍器監¶
　丞(唐/)太子千牛(唐/)諸州中縣令(唐/)親勲翊衛隊正(唐/)¶
　中鎮将(唐/)親王府諸曺參軍(唐/)親衛(唐/)朝請郎(唐/)致¶
　果校尉(唐/)雲騎尉(唐/宋)尚衣尚舎尚乘尚輦直長(唐/)太¶
　子通事舎人(唐/)内侍伯(唐/)京兆河南太原封大都督¶
　大都護諸曺參軍(唐/)中都督上都護府録事參軍(唐/)¶
　諸倉諸冶司竹温湯監(唐/)上府别将長史上鎮副下¶
　鎮将下牧副監(唐/)諸衛左右中候(唐/)宣徳郎(唐/)致果¶
<pb:KR2m0009_WYG_067-7b>¶
　副尉(唐/)朝請朝散朝奉郎(宋/)殿中侍御史(宋/)左右司¶
　諫(宋/)尚書諸司員外郎(宋/)侍講(宋/)直龍圖天章寳文¶
　閣(宋/)開封府司録參軍事(宋/)樞密院諸房副承㫖(宋/)¶
　武功至武翼大夫(宋/)成全平和保安大夫(宋/)翰林良¶
　醫(宋/)太子侍讀侍講(宋/)兩赤縣令(宋/)¶
從七品　五班　三命¶
　皇弟皇子文學及府主簿郎中令(梁/)尚書郎中(梁/)太¶
　子太傅少傅丞(梁/)太常丞(梁/)皇弟皇子湘荆河内益¶
<pb:KR2m0009_WYG_067-8a>¶
　廣青衡七州别駕(梁/)皇弟皇子荆江雍郢南兗五州¶
　從事嗣王庶姓荆江等五州别駕(梁/)三将東宮二将¶
　嗣王府功曺史庶姓公府錄事記室中兵參軍(梁/)皇¶
　弟皇子之庶子府蕃王府中録事記室中直兵參軍¶
　(梁/)蕩冦蕩虜蕩難蕩逆将軍(北魏/周)五品正從将軍長¶
　史司馬(北/魏)强弩将軍(北魏/北齊)二大二公大行參軍(北魏/北齊)¶
　司空皇子行參軍(北/魏)三品将軍三蕃王主簿列曺參¶
　軍從一品将軍開府行參軍(北/魏)王公國大農(北魏/北齊)太¶
<pb:KR2m0009_WYG_067-8b>¶
　學博士(北魏/北齊)皇子常侍(北魏/北齊)太常博士(北魏/北齊)武騎常¶
　侍(北魏北/齊周)司州主簿(北魏/唐)從二品将軍二蕃王行參¶
　軍事及諸曺行參軍事(北/魏)從三品将軍主簿及諸曺¶
　行參軍事(北/魏)奉朝請(北魏/北齊)從四品将軍錄曺功曺倉¶
　曺中兵參軍事(北/魏)國子助教(北魏/北齊)揚麾耀鋒将軍(北/齊)¶
　勲武前鋒副都督(北/齊)三等上州參軍事(北/齊)諸曺行參¶
　軍事(北/齊)三等下州府主簿諸曺參軍事(北/齊)四中府諸¶
　曺參軍事(北/齊)長秋寺丞(北/齊)将作丞(北齊/隋)蕩邊開城将¶
<pb:KR2m0009_WYG_067-9a>¶
　軍(北/齊)太子二率坊司馬三等鎮倉曺中兵參軍事(北/齊)¶
　勲武前鋒散都督(北/齊)左右備身五職(北/齊)三等中州參¶
　軍事及諸曺行參軍(北/齊)諸開府行參軍(北/齊)公車京邑¶
　二市署令(北/齊)三等鎮諸曺參軍(北/齊)三等縣令(北/齊)侍御¶
　史(北/齊)尚藥丞齋師(北/齊)中尚食中尚藥等丞(北/齊)太子直¶
　後(北/齊)諸戍主軍主(北齊/周)二衛隊副前鋒正都督(北/齊)武¶
　騎侍郎(周/)太子騎官備身内直備身五職(北/齊)縣令户¶
　不滿五百以下者(周/)驃騎車騎将軍府八命州列曺¶
<pb:KR2m0009_WYG_067-9b>¶
　參軍(周/)正六命州呼藥(隋/)寧逺揚烈伏波輕車将軍¶
　府長史(周/)正六命州治中(周/)六命郡丞(周/)寧逺振威¶
　二将軍(隋/)太子左右衛率府左右衛府左右宗衛府¶
　左右虞候府左右内率府長史(隋/唐)左右監門府長史¶
　(隋/唐)符璽直長御前直長殿内直長(隋/)上州錄事參軍¶
　(隋/)左右領軍府掾屬(隋/)親王府東西閤祭酒(隋/)中縣¶
　令(隋/)上郡丞(隋/)太子親衛(隋/唐)勲衛(隋/唐)親王府參軍事¶
　(隋/)上鎮長史(隋/)上開府長史司馬(隋/)上大将軍大将¶
<pb:KR2m0009_WYG_067-10a>¶
　軍掾屬(隋/)上柱國嗣王柱國府諸曺參軍事(隋/)鹽池¶
　總副監總牧監(隋/)諸屯監(隋/唐)國子學生(隋/)侯伯國令¶
　公國大農尉(隋/)典尉(隋/)雍州薩保(隋/)殿中侍御史(唐/)¶
　左右補闕(唐/)大學助教(唐/)門下省錄事尚書都事(唐/)¶
　中書省主書(唐/)将作國子監九寺主簿(唐/)太子詹事¶
　主簿(唐/)太子侍醫三寺丞(唐/)都水監丞(唐/)諸州中下¶
　縣令(唐/)親王府東西閤祭酒(唐/)京縣丞(唐/)下都督府¶
　上州錄事參軍中都督上都護府諸曺參軍(唐/)中府¶
<pb:KR2m0009_WYG_067-10b>¶
　别将長史(唐/)中鎮副(唐/)朝散郎(唐/)翊麾校尉副尉(唐/)¶
　武騎尉(唐/宋)太史局丞(唐/)御史臺少府(唐/)上署令(唐/)掖¶
　庭宫闈局令(唐/)太廟諸陵署丞(唐/)宫苑總監丞(唐/)司¶
　農寺諸園苑副監(唐/)太子左右監門直長(唐/)太子内¶
　坊丞(唐/)下都督府諸曺參軍(唐/)親王國令公主家令¶
　(唐/)上州諸府參軍(唐/)親王府旅師(唐/)下州别長史下¶
　鎮副(唐/)鎮軍兵滿二萬人以上諸曺判司(唐/)諸率府¶
　左右中候(唐/)諸折衝府校尉(唐/)宣義郎(唐/)承議郎(宋/)¶
<pb:KR2m0009_WYG_067-11a>¶
　左右正言(宋/)符寳郎(宋/)監察御史(宋/)直顯謨徽猷敷¶
　文閣(宋/)太常宗正祕書丞(宋/)大理正(宋/)著作郎(宋/)崇¶
　正殿説書(宋/)内符寳郎(宋/)正符至右武郎(宋/)武功至¶
　武翼郎(宋/)和安至保安郎(宋/)翰林醫官(宋/)閤門宣贊¶
　舎人(宋/)太子中舎人舎人諸率府率(宋/)親王府翊善¶
　贊讀直講(宋/)判太醫局令(宋/)翰林醫効醫愈(宋/)¶
八品　正八品　四班　正二命¶
　尚書中書祕書著作及主書主圖主譜史(魏/晋)太常齋¶
<pb:KR2m0009_WYG_067-11b>¶
　郎(魏/)京城門郎(魏/)四平四安長史司馬(魏/晉)三品四品¶
　将軍正行參軍(魏/)西域戎部譯長(魏/)郡國太守相内¶
　史中丞長史(魏/晉)州郡國都尉司馬(魏/)諸縣署令千石¶
　以上者丞(魏/晉)司鹽司竹監丞(魏/)水衡典虞牧材官都¶
　尉司馬(魏/晋)祕書校書郎(魏/)東宫摘句郎(魏/)諸雜署長¶
　史(魏/)闗谷長(魏/晋)王公妃公主家令(魏/晋)諸部護軍司馬¶
　(魏/)王郡公諸雜署令(魏/)國子太學助教諸京四門學¶
　博士(魏/)諸國常侍侍郎(魏/)殿中都尉司馬諸部護軍¶
<pb:KR2m0009_WYG_067-12a>¶
　司馬(魏/)殿中羽林郎(魏/)左右度支中郎将司馬(魏/)黄¶
　門從官(魏/晋)寺人中郎郎中(魏/晋)蘭臺謁者(魏/)門下禁防¶
　(魏/)諸雜號将軍以下五品将軍長史司馬(魏/)都水使¶
　者令史(魏/)金鼓幢麾城門令史(魏/)司馬史從掾(魏/)校¶
　尉部司馬軍司馬假司馬(魏/)諸鄉有秩三老(魏/)諸州¶
　郡防門(魏/)尚書中書秘書令史(魏/)中書門下主事通¶
　事(晋/陳)烏桓西域代部騎馬(晋/)諸縣令(晋/)副散督司馬¶
　長史(晋/)部曲将郡中都尉司馬(晋/)内臺正令史(劉/宋)郡¶
<pb:KR2m0009_WYG_067-12b>¶
　丞(劉/宋)諸縣署丞(劉/宋)雜號宣威将軍以下(晋劉/宋)給事中¶
　(梁/)皇弟皇子府正參軍(梁/)中書舎人(梁/)建康三官(梁/)¶
　宗正太府衞尉司農少府廷尉太子詹事等丞(梁/)皇¶
　弟皇子北徐兗梁交南梁五州别駕湘荆河益廣嗣¶
　王庶姓荆河嗣王庶姓荆江雍郢南兗五州中從事¶
　(梁/)積射强弩将軍(梁/)太子左右積弩将軍(梁/陳)嗣王國¶
　郎中(梁/)記室中兵将軍(梁/)嗣王府庶姓公府主簿(梁/)¶
　積射强弩武衛等将軍(陳/)皇弟皇子之庶子府蕃王¶
<pb:KR2m0009_WYG_067-13a>¶
　府功曺史録事(梁/)公車令(陳/)奉朝請(陳/)武衛常侍(陳/)¶
　太后三卿丞(陳/)十二卿丞(陳/)大長秋丞(陳北/魏)左右衛¶
　司馬(陳/)太子詹事丞(陳/)胄子律博士(陳/)皇弟皇子府¶
　正參軍版正将軍行參軍版行将軍(陳/)嗣王府皇弟¶
　皇子之庶子府錄事記室中兵參軍功曺史主簿(陳/)¶
　庶姓非公不持節諸将軍署主簿(陳/)嗣王府庶姓公¶
　府祭酒(陳/)蕃王府庶姓持節府中錄事記室直兵參¶
　軍(陳/)庶姓公府錄事記室中兵參軍(陳/)太子太傅少¶
<pb:KR2m0009_WYG_067-13b>¶
　府五官功曺史主簿(陳/)太學博士國子助教(陳/)司罇¶
　郎(陳/)安蠻戎越校尉中郎将等府長史司馬(陳/)庶姓¶
　南徐荆江兗郢湘雍等别駕中從事(陳/)不滿萬户以¶
　下郡丞(陳/)五千户以上縣令相(陳/)皇弟皇子國郎中¶
　令(陳/)鄉亭侯(陳/)大農中尉(陳/)殄㓂殄虜殄難殄夷将¶
　軍(北魏/周)三品将軍始蕃王行參軍事(北/魏)三品将軍三¶
　蕃王行參軍事及諸曺行參軍事(北/魏)四品正從将軍¶
　主簿及諸曺行參軍事(北/魏)侯伯郎中令(北魏/北齊)司州西¶
<pb:KR2m0009_WYG_067-14a>¶
　曺書佐(北/魏)殿内将軍(北魏北/齊隋)皇子侍郎(北魏/北齊)侍御史¶
　(北/魏)協律郎辨章郎(北魏北/齊隋唐)下縣令相(北魏北/齊隋)王公國¶
　中尉(北/魏)從三品将軍二蕃王行參軍及諸曺行參軍¶
　事(北/魏)五品正從将軍錄事功曺户曺倉曺中兵參軍¶
　(北/魏)司州祭酒從事史(北/魏)静漠綏戎将軍(北/齊)三等上州¶
　行參軍下州諸曺行參軍(北齊/隋)四中府諸曺行參軍¶
　(北/齊)平越殄夷将軍(北/齊)刀劒備身五職(北/齊)前鋒副都督¶
　(北/齊)太子内直備身主者(北/齊)殿中侍御史(北齊/隋)太子典¶
<pb:KR2m0009_WYG_067-14b>¶
　膳藥藏丞(北齊/唐)太子齋師(北/齊)三等中州行參軍(北齊/隋)¶
　王公國中尉(北/齊)三公府典籖(北/齊)三等鎮鎧胄行參軍¶
　(北/齊)天官司㑹宗正右侍前侍後侍主寢司服給士掌¶
　式内膳外膳典庖典饎酒正餚藏掌醢司鼎俎掌氷¶
　醫正痬醫玉府内府外府左府右府縫工染工掌納¶
　掌出小司内内小臣奄内司服奄典婦功奄巷伯等¶
　中士(周/)地官民部吏小鄉伯鄉正州長每州小遂伯¶
　遂正小稍伯稍正小縣伯縣正小畿伯畿正司封司¶
<pb:KR2m0009_WYG_067-15a>¶
　農司均司賦司役掌鹽每地中士掌遺典牧典牛司¶
　諫司救司媒土訓誦訓神倉黍倉稷倉稻倉豆倉麥¶
　倉米倉鹽倉典麴典舂典磑掌節宫門城門司闗均¶
　工平凖泉府山虞澤虞林衡川衡掌禽掌囿掌炭掌¶
　芻等中士(周/)春官禮部司几筵司樽彛掌鬱司鬯司¶
　犧司雞司郊司社御史著作典瑞典服司寂司元治¶
　禮司謁馮相保章小學助教樂師樂胥司歌司鐘磬¶
　司鼓司吹司舞籥章掌散樂典夷樂典庸器龜占筮¶
<pb:KR2m0009_WYG_067-15b>¶
　占夢占視祲司巫喪祝甸祝詛祝神士典路司車司¶
　常守陵掌墓職喪等中士(周/)夏官軍司馬上方山師¶
　州師懐方訓方司士司勲司錄右虎賁率右旅賁率¶
　右射聲率右驍騎率右羽林率右游擊率倅長司固¶
　司火司辰衘枚司仗右廐左廐典牝典牡典駝典羊¶
　獸醫司袍襖司弓矢司甲司矟司刀盾等中士(周/)秋¶
　官司憲司刺鄉法遂法稍法縣法畿法方憲掌囚掌¶
　察司約司盟職金掌璧司厲修閭掌墐禁殺戮禁游¶
<pb:KR2m0009_WYG_067-16a>¶
　禁暴司寤掌交司匡司儀東南西北掌客掌訝司環¶
　野廬象胥掌貨賄司烜伊耆氏司調司柞司薙掌犬¶
　司迹弋禽捕獸掌皮弭妖翦蠧庶蠧掌罪隸掌夷隸¶
　掌蠻隸掌戎隸掌狄隸掌徒等中士(周/)冬官工部内¶
　匠外匠司量司凖司度掌材車工角工彛工器工弓¶
　工箭工盧工復工陶工塗官典丱冶工鑄工鍜工函¶
　工雕工典壅掌津舟工典魚典彘□工磬工石工裘¶
　工履工鞄工韗工韋工膠工毳工繢工漆工油工弁¶
<pb:KR2m0009_WYG_067-16b>¶
　工織絲織綵織枲織組竹工籍工罟工紙工等中士¶
　(周/)子男之孤卿侯伯之大夫公之上士(周/)强弩積射¶
　司馬(周/)四征中鎮撫將軍府正七命州列曺參軍(周/)¶
　正五命郡丞(周/)宣威眀威將軍(隋/)都水丞(隋/)别將(隋/)¶
　中郡丞(隋/)太子左右監門率府長史司馬(周/)中州錄¶
　事參軍(隋/唐)親王府行參軍(隋/)左右領軍府録事參軍¶
　(隋/)中鎮長史(隋/)太子内坊丞勲衛(隋/唐)襄威厲威將軍¶
　(隋/)掖庭宫闈令(隋/)上署令(隋/)左右領軍府諸曺參軍¶
<pb:KR2m0009_WYG_067-17a>¶
　(隋/)左右衛府武衛府武候府録事參軍(隋/)内上食丞¶
　(隋/)中戍主上戍副(隋/)監察御史(唐/)諸衛羽林錄事參¶
　軍(唐/)中署令(唐/)太醫署醫博士(唐/)軍器監主簿(唐/)武¶
　庫署丞(唐/)兩京市署丞(唐/)上牧丞(唐/)親王府執仗報¶
　乘親事(唐/)鎮軍兵不滿二萬人以上諸曺判司(唐/)給¶
　事郎(唐/)宣節校尉副尉(唐/)奚官内僕内府局丞(唐/)下¶
　署令(唐/)備身諸衛羽林諸曺參軍(唐/)中州諸司參軍¶
　(唐/)太公廟丞(唐/)親王府京兆河南太原府大都督大¶
<pb:KR2m0009_WYG_067-17b>¶
　都護府參軍(唐/)牙市監丞(唐/)尚藥藏局司醫(唐/)京兆¶
　河南太原諸縣丞(唐/)司竹副監(唐/)太子内直宫門局¶
　丞(唐/)諸宫農囿監(唐/)司農寺諸園苑監丞(唐/)靈臺郎¶
　(唐/)上戍主(唐/)諸衛左右司戈(唐/)徴事郎(唐/)奉議郎通¶
　直郎(宋/)七寺丞(宋/)祕書郎(唐/)太常博士(唐/)樞密院計¶
　議官編修官(宋/)敇令所刪定官(宋/)直祕閣(宋/)著作佐¶
　郎(宋/)國子監丞(宋/)諸王宫大小學教授(宋/)國子博士¶
　(宋/)大理司直評事(宋/)訓武修武郎(宋/)内常侍(宋/)開封¶
<pb:KR2m0009_WYG_067-18a>¶
　府諸曺參軍事(宋/)軍廵使判官京府判官(宋/)京畿縣¶
　丞兩赤縣丞(宋/)三京赤縣畿縣令(宋/)太史局五官正¶
　(宋/)中書門下省録(宋/)尚書省都事(宋/)¶
從八品　三班　二命¶
　太子舎人(梁/)司徒祭酒(梁/)員外散騎常侍(梁/)皇弟皇¶
　子公府祭酒行參軍(梁/)太子太傅少傅五官功曺主¶
　簿(梁/)二衛司馬公車令(梁/)皇弟皇子越桂寧霍四州¶
　别駕北徐北兗梁交南梁五州中從事(梁/)嗣王庶姓¶
<pb:KR2m0009_WYG_067-18b>¶
　北徐兗梁交南兗五州别駕湘荆河司益廣青衡七¶
　州中從事(梁/)胄子律博士(梁/)皇弟皇子之庶子府蕃¶
　王府主簿嗣王庶姓公府正參軍(梁/)光禄丞(梁/)皇弟¶
　皇子國中尉(梁/)大僕大匠丞(梁/)嗣王國大農蕃王國¶
　郎中令(梁/)司州議曺從事史(北/魏)北館令庶姓持節府¶
　中錄事中記室中直兵參軍(梁/)掃㓂掃虜掃難掃逆¶
　將軍(北魏/周)二大二公長兼行參軍(北魏/北齊)公車令符節¶
　令諸署令(北/魏)千石以上者中黃門令(北/魏)門下錄事(北/魏)¶
<pb:KR2m0009_WYG_067-19a>¶
　(北齊/隋)尚書都令史(北魏/北齊)主書令史(北魏/隋)殿中侍御史¶
　(北/魏)中謁者僕射(北魏/北齊)中黃門冗從僕射(北魏/北齊)司空皇¶
　子長兼行參軍(北/魏)侯伯大農(北魏/北齊)宫門僕射(北魏/北齊)二¶
　大二公長兼行下參軍(北魏/北齊)皇子上中下將軍(北魏/北齊)¶
　皇子中大夫二率丞(北魏/隋)王公國常侍(北魏/北齊)司州文¶
　學(北/魏)四品正從將軍諸曺行參軍事(北/魏)厲武厲鋒虎¶
　牙虎奮將軍(北魏/北齊)五品正從將軍主簿諸曺行參軍¶
　(北/魏)員外將軍(北魏/北齊)從一品將軍開府長兼行參軍(北/魏)¶
<pb:KR2m0009_WYG_067-19b>¶
　飛騎隼擊將軍(北/齊)檢校御史(北/齊)諸陵太廟令(北/齊)太樂¶
　武庫諸署令(北/齊)衣冠將軍(北/齊)太倉典客驊騮駒盾鼓¶
　吹手宫左右尚方左藏太官掖庭司染典農左右龍¶
　左右駝治東西牛羊司諸署令(北/齊)諸開府典籖(北/齊)備¶
　身御仗五職(北/齊)皇太子上中大夫(北/齊)勲武前鋒五職¶
　(北/齊)諸開府長史兼左右户行參軍及長行兼參軍(北/齊)¶
　司州及三等上州典籖(北/齊)太子諸隊副(北/齊)諸戍副諸¶
　軍副(北/齊)清都郡丞(北/齊)四平前左右後將軍七命州列¶
<pb:KR2m0009_WYG_067-20a>¶
　曺軍戍副(周/)武騎武威司馬(周/)五命郡丞(周/)威戎討¶
　㓂將軍(隋/)四門博士(隋/)監察御史(隋/)内謁者監(隋/唐)上¶
　闗令(隋/唐)中署令(隋/)下郡丞(隋/)下州録事參軍中下州¶
　諸曺行參軍(隋/)下鎮長史(隋/)備身左右衛府武衛府¶
　左右府武候領軍府諸曺參軍行參軍(隋/)太子左右¶
　衛率府左右宗衛府錄事參軍(隋/)太子翊衛(隋/唐)盪㓂¶
　盪難將軍(隋/)親王府長史兼行參軍事(隋/)親王府典¶
　籖(隋/唐)中闗令(隋/)奚官令(隋/)内僕令(隋/)下署令(隋/)上津¶
<pb:KR2m0009_WYG_067-20b>¶
　尉(隋/)領軍左右府鎧曺行参軍(隋/)左右監門府諸曺¶
　參軍(隋/)掌船局都尉上鎮諸曺參軍(隋/)太子左右虞¶
　候府内率府諸曺行參軍(隋/)上縣丞(隋/唐)上郡尉(隋/)左¶
　右拾遺(唐/)太醫署針博士署丞(唐/)左右千牛衛録事¶
　參軍諸曺參軍下州録事參軍(唐/)四門助教(唐/)中牧¶
　監丞(唐/)京縣主簿(唐/)中都督上都護府參軍(唐/)親王¶
　府行參軍(唐/)保章正(唐/)太子左右衛司禦清道内率¶
　府錄事參軍諸曺參軍(唐/)京兆河南太原府大都督¶
<pb:KR2m0009_WYG_067-21a>¶
　府博士(唐/)諸倉諸冶司竹温湯監丞(唐/)諸折衝府旅¶
　帥(唐/)承奉郎(唐/)禦侮校尉副尉(唐/)大理評事(唐/)律學¶
　博士(唐/)太子左右春坊事(唐/)太子備身下州諸司參¶
　軍(唐/)太子諸署令(唐/)掖廷宫闈局丞(唐/)都水監主簿¶
　(唐/)上署丞(唐/)親王國隊正大農(唐/)公主家丞(唐/)中書¶
　門下尚書都省兵部吏部考功禮部主事(唐/)上都督¶
　府上州參軍中都督下都督府上州博士(唐/)京縣尉¶
　(唐/)諸中縣丞(唐/)諸屯監丞(唐/)上府兵曺(唐/)上鎮倉曺¶
<pb:KR2m0009_WYG_067-21b>¶
　兵曺參軍(唐/)挈壺正(唐/)中戍主上戍副(唐/)諸率府左¶
　右司戈(唐/)承務郎(唐/)宣教郎宣義郎(宋/)御史臺檢法¶
　官主簿(宋/)少府將作軍器都水監丞寺監主簿(宋/)祕¶
　書省校書郎正字(宋/)太常寺奉禮郎太祝(宋/)太武學¶
　律學博士(宋/)主管太醫局(宋/)閤門祗候(宋/)樞密院逐¶
　房副承㫖(宋/)東西頭供奉官(宋/)從義秉義郎(宋/)太子¶
　諸率府率(宋/)節度觀察防禦團練軍事軍監判官節¶
　度掌書記觀察支使(宋/)京府節度觀察防禦團練軍¶
<pb:KR2m0009_WYG_067-22a>¶
　事推官(宋/)親王府記室(宋/)諸州簽判(宋/)節鎮上中下¶
　州錄事參軍事(宋/)京府諸曺參軍事廵判官(宋/)京畿¶
　縣丞三京赤縣畿縣丞(宋/)承直儒林文林從事從政¶
　修職郎(宋/)諸州上中下縣令丞(宋/)兩赤縣主簿尉(宋/)¶
　節度副使行軍司馬(宋/)諸府諸曺節鎮上州諸司參¶
　軍事(宋/)防禦團練副使(宋/)太史局丞直長(宋/)靈臺郎¶
　保章正(宋/)三省樞密院主事守闗主事令史書令史¶
　(宋/)翰林醫愈醫證醫胗醫候(宋/)¶
<pb:KR2m0009_WYG_067-22b>¶
九品　正九品　二班　正一命¶
　蘭臺殿中蘭臺謁者及都水使者書令使(魏晉/劉宋)諸縣¶
　長令相(魏/晉)闗谷塞尉(魏/晉)倉簟河津督監(魏/)殿中監典¶
　事(魏/)左右太官督監内者(魏/)總章戲馬監(魏/)主事候¶
　(魏/)諸紙署監(魏/)王郡公郡諸署長(魏/晉)司理治書(魏/)異¶
　族封公世子庶子諸王友國謁者大夫諸署丞(魏/)諸¶
　王太妃及公主家僕丞(魏/晉)公主行夜督郎太廟令行¶
　夜督郎太子掌固(魏/)主事候郎王官舎人(魏/)副散部¶
<pb:KR2m0009_WYG_067-23a>¶
　曲將武猛中郎將(魏/晉)校尉部司馬軍司馬假司馬(魏/晉)¶
　諸鄉有秩(魏/)諸州郡防門(魏/)門下散騎中書尚書祕¶
　書令史(晉/)都水黄河令史書令史(晉/)殿中蘭臺謁者¶
　(晉/)護道尉(晉/)司理治書謁者中大夫署丞(晉/)諸縣署¶
　丞尉(劉/宋)祕書郎著作佐郎(梁/)揚南徐州主簿(梁/)嗣王¶
　庶姓府祭酒(梁/)太學博士(梁/)皇弟皇子國常侍(梁/)奉¶
　朝請(梁/)皇弟皇子單為領護詹事二衛等五官功曺¶
　主簿(梁/)國子助教(梁/)鴻臚丞(梁/)尚書五都令史(梁/)武¶
<pb:KR2m0009_WYG_067-23b>¶
　騎常侍(梁/)皇弟皇子越桂寧霍四州中從事荆江雍¶
　郢南兗五州主簿(梁/)嗣王庶姓公府行參軍皇子之¶
　庶子府正參軍(梁/)庶姓持節府録事記室中兵參軍¶
　功曺史(梁/)明堂二廟帝陵令(梁/)蕃王國大農(梁/)南臺¶
　侍御史(陳/)左右二衛殿中將軍(陳/)東宫通事舎人(陳/)¶
　材官將軍(陳/)太子左右二衛率(陳/)殿中將軍丞(陳/)嗣¶
　王皇弟皇子之庶子府正參軍版正參軍版行參軍¶
　(陳/)蕃王府錄事記室中兵等參軍版録事記室中兵¶
<pb:KR2m0009_WYG_067-24a>¶
　等參軍(陳/)庶姓公府正參軍版正參軍(陳/)功曺史主¶
　簿(陳/)庶姓持節府録事記室中兵等參軍功曺史主¶
　簿(陳/)庶姓荆河益廣衡青冀北兗北徐梁秦司南徐¶
　梁州别駕中從事史(陳/)揚州南徐州主簿西曺及祭¶
　酒議曺二從事(陳/)皇弟皇子諸州主簿(陳/)西曺不滿¶
　五千户縣令相(陳/)皇弟皇子國常侍侍郎嗣王國郎¶
　中令(陳/)大農中尉(陳/)嗣王國常侍(陳/)蕃王國郎中令¶
　(陳/)開國中闗外侯(陳/)曠野横野将軍(北魏/周)子男國郎¶
<pb:KR2m0009_WYG_067-24b>¶
　中令(北魏/北齊)太祝令(北魏/唐)中黄門令(北/魏)諸署令六百石¶
　以上者(北魏/北齊)公主家令(北魏/北齊)皇子典書令(北/魏)四門小¶
　學博士律博士(北魏北/齊隋)校書郎(北魏北/齊隋唐)二大二公參¶
　軍督護(北魏/北齊)都水參軍(北魏北/齊隋)檢校御史(北/魏)王公國¶
　侍郎(北魏/北齊)侯伯國中尉(北魏/北齊)謁者(北魏/北齊)太子三卿丞¶
　(北魏/北齊)五品正從將軍别曺行參軍(北/魏)司空皇子參軍¶
　督護(北/魏)三品將軍始蕃王長兼行參軍(北/魏)殿内司馬¶
　督(北魏北/齊隋)從一品將軍開府參軍督護(北魏/北齊)太祝御¶
<pb:KR2m0009_WYG_067-25a>¶
　道禾官史(北/齊)醫黄藏衛士細作(北/齊)太子中坊令(北/齊)三¶
　等上州長兼行參軍(北/齊)皇子防閤典書令(北/齊)七部尉¶
　諸郡尉(北/齊)太子食官中盾典食令(北齊/隋)太子備身平¶
　凖署丞公車署丞(北/齊)三等中州典籖(北/齊)天官司㑹旅¶
　宗正右騎侍右宗侍右庶侍右勲侍主璽食醫外饍¶
　典庖典饍酒正餚藏掌醯司鼎爼掌氷主藥正醫瘍¶
　醫内小臣奄内司服奄典婦功奄巷伯等下士(周/)地¶
　官黨正旅每黨司封掌鹽掌堰典牧典牛土訓誦訓¶
<pb:KR2m0009_WYG_067-25b>¶
　神倉稷倉稻倉豆倉麥倉米倉鹽倉典麴典舂典磑¶
　掌節宫門城門司闗均工平凖泉府山虞澤虞林衡¶
　川衡掌禽掌囿掌圃掌炭掌薪掌芻等下士(周/)春官¶
　禮部旅小守廟奄司几筵司罇彛掌鬱司鬯司犧司¶
　鷄司郊司社掌次御史校書典瑞典服司元治禮司¶
　謁樂胥司歌司鐘磬司鼓司吹司舞籥章掌散樂典¶
　夷樂典庸器龜占筮占夢占視祲司巫喪祝甸祝詛¶
　祝神士典路司車司常小夏采掌墓職喪等下士(周/)¶
<pb:KR2m0009_WYG_067-26a>¶
　夏官軍司馬旅土方山師川師懐方訓方右虎賁倅¶
　長右旅賁倅長右射聲倅長右驍騎倅長右羽林倅¶
　長右游擊倅長武環倅長武候倅長司火司辰衘枚¶
　右廐閑長典駝典羊獸醫司袍襖司弓矢司矟司甲¶
　司刀盾等下士(周/)秋官司憲旅小刑掌囚掌察司約¶
　司盟職金掌璧司厲修閭掌墐禁殺戮禁游司寤小¶
　蕃司行掌訝司環野廬象諝掌貨賄司烜伊耆氏司¶
　調司柞司薙掌犬司迹弋禽捕獸掌皮弭妖剪蠧庶¶
<pb:KR2m0009_WYG_067-26b>¶
　蠧掌罪隸夷隸蠻隸戎隸狄隸掌徒等下士(周/)冬官¶
　工部旅司量司凖司度掌材車工角工彛工器工弓¶
　工箭工盧工復工陶工塗工典丱冶工鑄工鍜工函¶
　工雕工典壅掌津舟工典魚典彘□工磬工石工裘¶
　工屨工鞄工䩵工韋工膠工毳工繢工漆工油工弁¶
　工織絲織綵織枲織組竹工籍工罟工紙工等下士¶
　(周/)子男之大夫(周/)公之中士侯伯之上士(周/)冠軍輔¶
　國將軍府正六命州列曺參軍(周/)殿中司馬(周/)掃㓂¶
<pb:KR2m0009_WYG_067-27a>¶
　掃難將軍(隋/)太子典倉令司藏令(隋/)尚醫軍主(隋/)太¶
　史丞(隋/)掖庭局宫闈局丞(隋/)上署丞(隋/)太子左右監¶
　門率府諸曺參軍(隋/)上州典籖(隋/)下戍主上闗令(隋/)¶
　太子典膳藥藏丞(隋/)中州及左右衛府左右武衛府¶
　武候府行參軍(隋/)中下郡尉(隋/)典客署掌客(隋/唐)司辰¶
　師(隋/)殄㓂殄難將軍(隋/)太學助教(隋/)太子備身(隋/)内¶
　史錄事(隋/)内謁者令内侍伯(隋/)中縣丞(隋/)下闗令中¶
　津尉(隋/)下州諸曺行參軍上州行將軍(隋/)左右監門¶
<pb:KR2m0009_WYG_067-27b>¶
　府鎧曺行參軍(隋/)太子左右内率鎧曺左右領軍府¶
　行參軍(隋/)太子左右衛率府左右宗衛率府左右虞¶
　候府諸曺行參軍(隋/)太子左右内率監門率府錄事¶
　參軍諸曺參軍(唐/)中鎮諸曺士曺行參軍(隋/)太子内¶
　坊典直(唐/)中署丞(唐/)親勲翊衛府羽林兵曺參軍(唐/)¶
　嶽瀆令諸津令(唐/)下牧監丞(唐/)諸州中下縣丞(唐/)中¶
　下州博士(唐/)武庫署監事(唐/)儒林郎(唐/)京兆河南太¶
　原府諸縣主簿縣尉(唐/)仁勇校尉副尉(唐/)正字(唐/)太¶
<pb:KR2m0009_WYG_067-28a>¶
　子校書(唐/)奚官内僕丞(唐/)内府局丞(唐/)下署令(唐/)司¶
　庫司廪(唐/)尚食局食醫尚藥局醫佐尚輦局掌輦尚¶
　乘局奉乘(唐/)太史局司辰(唐/)典廐署主乘(唐/)太子三¶
　寺主簿(唐/)詹事府録事(唐/)下縣丞上縣主簿(唐/)太子¶
　親勲翊衛府兵曺參軍(唐/)中州參軍(唐/)上牧監主簿¶
　(唐/)諸宫農圃監丞(唐/)中闗令中府兵曺(唐/)親王國尉¶
　(唐/)上闗丞(唐/)諸衛左右執㦸(唐/)中鎮兵曺參軍(唐/)下¶
　戍主(唐/)諸折衝隊正(唐/)登仕郎(唐/)諸承事承奉郎(宋/)¶
<pb:KR2m0009_WYG_067-28b>¶
　(理親序者從八/品承務郎准此)殿頭髙品(宋/)律學正(宋/)郊社籍田大¶
　官令(宋/)國子太學正錄武學諭(宋/)太醫局丞(宋/)忠訓¶
　忠翊成忠保義郎(宋/)挈壺正(宋/)京畿縣三京赤縣簿¶
　尉(宋/)諸州别駕長史司馬(宋/)樞密院守闕書令史(宋/)¶
從九品　一班　一命¶
　楊南徐州西曺祭酒從事議曺從事(梁/)皇子國侍郎¶
　(梁/)嗣王國常侍(梁/)東宫通事舎人(梁/)南臺侍御史(梁/)¶
　大舟丞(梁/)二衛殿中將軍(梁/)太子二率殿中將軍(梁/)¶
<pb:KR2m0009_WYG_067-29a>¶
　皇弟皇子之庶子府蕃王府等行參軍蕃王國中尉¶
　(梁/)皇弟皇子湘荆河司益廣青衡七州主簿荆雍郢¶
　南兗四州西曺祭酒議曺從事江州西曺從事(梁/)祭¶
　酒議曺祭酒部傳從事(梁/)嗣王庶姓越桂寧霍四州¶
　中從事荆江雍郢南兗五州主簿(梁/)庶姓持節府主¶
　簿(梁/)汝隂巴陵二國郎中令(梁/)偏裨將軍(北魏北/齊隋)太¶
　子牧長(北魏/北齊)監淮河津都尉(北魏/北齊)諸局都尉(北魏/北齊)皇¶
　子典詞學官令典衛令(北/魏)王公國上中下將軍(北魏/北齊)¶
<pb:KR2m0009_WYG_067-29b>¶
　王公國中大夫(北魏/北齊)諸署令不滿六百石者(北/魏)二品¶
　將軍始蕃王參軍督護(北/魏)詹事功曺(北/魏)從二品將軍¶
　二蕃王長史兼行參軍(北/魏)太常光禄衛尉領護(北魏/北齊)¶
　五官治禮郎(北魏/北齊)子男國大農(北魏/北齊)小黃門(北魏/北齊)員¶
　外司馬督(北魏北/齊隋)掖殿局諸宫教博士(北齊/隋唐)三等上¶
　州參軍督護中州長史兼行參軍(北/魏)太子校書(北齊/隋)¶
　祕書省正字(北齊/隋)皇子典書典詞學官典衛士令(北/齊)¶
　廪犧太宰(北/齊)司儀左校中宫僕(北/齊)諸縣令(北/齊)奚官肴¶
<pb:KR2m0009_WYG_067-30a>¶
　藏清潭典寺乘黃車府籍田華林甄官諸署令(北/齊)小¶
　黃門(北/齊)太學助教(北/齊)諸幢主(北齊/隋)廷尉中侍中省錄¶
　事(北/齊)三等下州典籖(北/齊)山林淮海都尉(周/)武威武牙¶
　將軍(周/)曠野横野將軍(隋/)鎮逺建忠中堅寧逺揚烈¶
　伏波輕車將軍府列曺參軍(周/)太祝(隋/)太子廐牧令¶
　(隋/)下縣丞(隋/)中下署丞(隋/)太子左右監門率府鎧曺¶
　行參軍(隋/)下州行參軍(隋/)中下州典籖(隋/)太子内坊¶
　丞直(隋/)太子左右監門府衛率府虞候府宗衛府行¶
<pb:KR2m0009_WYG_067-30b>¶
　參軍(隋/)中闗令上中津丞(隋/)下鎮諸曺參軍中鎮士¶
　曺行參軍(隋/)上中縣尉(隋/)四門助教書筭學博士(隋/唐)¶
　治禮郎(隋/)奚官内僕局丞(隋/)内者局丞(隋/)太子正字¶
　(隋/唐)太子監候(隋/)太官監膳(隋/)御府局丞(隋/)左右校署¶
　掖庭局監作(隋/)太史曺司歴(隋/唐)諸樂師(隋/)奉禮郎(唐/)¶
　律學助教(唐/)尚書御史臺祕書省殿中省内侍省太¶
　子左右春坊主事(唐/)𢎞文館校書(唐/)太醫署醫助教¶
　(唐/)京兆河南太原府九寺少府將作監國子監親王¶
<pb:KR2m0009_WYG_067-31a>¶
　府録事(唐/)都督都護府上州錄事市令(唐/)宫苑總監¶
　中下牧監主簿(唐/)諸州中下縣主簿(唐/)諸州上中下¶
　縣尉(唐/)下府兵曺監曺(唐/)文林郎(唐/)陪戎校尉副尉¶
　(唐/)門下典籖(唐/)太醫署按摩咒禁博士針助教醫正¶
　(唐/)太卜署卜博士卜正(唐/)太史局監候(唐/)親王國丞¶
　(唐/)太子典倉署園丞廐牧署典丞(唐/)太子諸署丞(唐/)¶
　諸監作諸監事計官(唐/)太官署監膳太樂鼓吹署樂¶
　正(唐/)親王府隊副(唐/)大理寺獄丞(唐/)下州參軍(唐/)中¶
<pb:KR2m0009_WYG_067-31b>¶
　下州醫博士(唐/)京縣録事(唐/)下闗令中闗丞(唐/)諸衛¶
　羽林長上公主邑司錄事(唐/)諸津丞(唐/)下鎮兵曺參¶
　軍(唐/)諸折衝府隊副(唐/)諸率府左右執㦸(唐/)將仕郎¶
　(唐/)承務郎(宋/)髙班黃門内品(宋/)承節承信郎(宋/)迪功¶
　郎(宋/)中下州諸司參軍(宋/)城寨馬監主簿(宋/)諸州司¶
　士文學助教(宋/)翰林醫學(宋/)¶
　　岳氏愧郯錄曰淳熙官品令自太師而下至翰林¶
　　醫學列為九品皆有正從盖見行之制故著令所¶
<pb:KR2m0009_WYG_067-32a>¶
　　載凡廕叙儀制罪贖不以髙下槩謂之品官珂嘗¶
　　泝源而求所始本魏延康元年二月尚書陳羣以¶
　　天朝選用不盡人才始立九品官人之法州郡皆¶
　　置中正以定其選擇以州郡之賢有識鑒者為之¶
　　區别人物第其髙下則其初立品似非品秩也乃¶
　　人品耳而通典載魏官自黃鉞大將軍至諸州郡¶
　　防門明列品第則是肇端自魏已循而訛矣是時¶
　　魏未受禪盖亦漢法也然珂嘗考之後趙而得名¶
<pb:KR2m0009_WYG_067-32b>¶
　　之所以訛考之梁而得意之所以訛後趙王勒二¶
　　年使張賓領選初定五品後更㝎九品命公卿及¶
　　州郡嵗舉秀才至考廉清賢良直言武勇之士各¶
　　一人初用五而後以九則是更魏而晉品數猶未¶
　　㝎也通典可疑矣宋書九品謂晉江右所定則懐¶
　　愍以前尚無之通典乃若是其較且明豈當時循¶
　　陳羣之法謂某品人則可登某品所謂品者逆設¶
　　以待其人而已非謂官品也益逺益訛遂為官秩¶
<pb:KR2m0009_WYG_067-33a>¶
　　之定論邪此殆名訛之所以始也梁㝎班法與品¶
　　互用而著其説曰十八班皆有清濁自十二班以¶
　　上並詔授表啓不稱姓從十一班至九班禮數復¶
　　為一等又流外有七班寒微者為之從此班者方¶
　　得進登第一班梁承齊後者也品秩久定矣而蔡¶
　　法度之所定决非肇始而所以寓禮數者不附於¶
　　品而列之以班則班盖梁之所自立謂一代之制¶
　　不可以虚耳意自齊而上班之未有則禮數亦附¶
<pb:KR2m0009_WYG_067-33b>¶
　　於品則品盖為禮文之節耳此殆意之所以訛也¶
　　詳考梁班品法天監初武帝命尚書刪㝎即濟陽¶
　　蔡法度定令為九品秩定帝於品下注一品秩為¶
　　萬石第二第三為中二千石第四第五為二千石¶
　　隋百官志梁天監七年革選徐勉為吏部尚書定¶
　　為十八班以班多者為貴同班者則以居下者為¶
　　劣則品盖非梁所専用而易以為班矣謂班以選¶
　　事而設則丞相太宰太傅太保大司馬大將軍太¶
<pb:KR2m0009_WYG_067-34a>¶
　　尉司徒司空為第十八班初不闗選法通典謂品¶
　　制不廢疑若相須而成將軍釐定百二十五號為¶
　　二十四班其不登二品應須軍號者凡十四號别¶
　　為八班施於外國者又有百九號亦為十品二十¶
　　十四班班制之多乃如此則不假於品矣而莫知¶
　　其徒為禮秩之别也陳承梁後乃定相國丞相太¶
　　宰太傅太保大司馬大將軍太尉司徒司空開府¶
　　儀同三司巴陵汝隂二王後尚書令品為第一自¶
<pb:KR2m0009_WYG_067-34b>¶
　　此以下明列為九正合今制而不分正從逆而求¶
　　之晉宋南齊亦莫不然則皆承魏訛其益可信也¶
　　北裂於齊事遵元魏而品從之名著焉是官之有¶
　　品自曺魏始品之有從乃自元魏始及考其初不¶
　　特正從也而每品正從復分上中下焉盖一品之¶
　　間析而六矣此髙祖太和之制也及二十三年髙¶
　　祖復次職令而世祖初班行之三師二大乃不入¶
　　品其四品以下正從又分為上下階猶析而四也¶
<pb:KR2m0009_WYG_067-35a>¶
　　北齊盖因之耳至於魏之列品顧猶曰第幾品從¶
　　幾品而未目為正從齊始别之逮隋而曰正曰從¶
　　截然而不可紊矣還考梁制尚寡故自九而一乃¶
　　極於丞相班尚繁故自一而十八亦極於丞相班¶
　　多者品貴品少者班尊二者相為用而貴賤等差¶
　　於此參見而互明班正於梁隋即廢矣祖宗朝遷¶
　　轉名曺皆各有流品元豐後来始以寄禄無他名¶
　　遂爾相混然禮數之異亦係一時官守元未嘗以¶
<pb:KR2m0009_WYG_067-35b>¶
　　品秩為别此則言官制者之未嘗講明也然則陳¶
　　羣之始本非始言人品者故當設逆待之法故循¶
　　而見於魏官品之訛曺魏之訛亦非訛定禮秩者¶
　　固當附設官之目故參而見於梁班法之用不考¶
　　於羣無以知其名不考於梁無以知其意在今日¶
　　名訛於魏意訛於梁而品不復為輕重盖亦反其¶
　　本哉唐開元二十五年定制自正四品至九品猶¶
　　有上下階盖隋煬暫廢之䂓至此復見本朝乃盡¶
<pb:KR2m0009_WYG_067-36a>¶
　　合之也又曰本朝雜壓之制雜流伎術等官皆入¶
　　品下而寺監之吏凡未出官而先給告者亦通謂¶
　　之入品但以所居官為品之髙下不復有分别珂¶
　　按高峻小史劉㫤傳元魏髙祖臨光極堂大選髙¶
　　祖曰當今之世仰祖質朴清濁同流混齊一等君¶
　　子小人名品無别此殊為不可我今八族以上士¶
　　人品第有九品九品之外小人之官復有七等若¶
　　有人可起家三公恐賢才難得不可止為一人渾¶
<pb:KR2m0009_WYG_067-36b>¶
　　我典制㫤對曰陛下刋正九流為不朽之法豈惟¶
　　髣髴唐虞固以有光二代此雖為門地而言然九¶
　　品之官不混他品亦一時之制與今士夫皂𨽻閹¶
　　豎伎術混為一區為不同也¶
　　按愧郯録前叚考訂特為詳密然此所謂九品者¶
　　官品也以别官之崇庳陳羣所謂九品者人品也¶
　　以定人之優劣二者皆出於曺魏之初皆名以九¶
　　品然人品自為人品官品自為官品岳氏合而為¶
<pb:KR2m0009_WYG_067-37a>¶
　　一以為官品者逆設之以待某品之人此説恐未¶
　　然劉毅衛瓘論中正九品之敝所謂上品無寒門¶
　　下品無世族所謂其始造也鄉邑清議不拘爵位¶
　　褒貶所加足為勸勵猶有鄉論餘風中間漸染遂¶
　　計資定品使天下觀望唯以居位為貴人傷損風¶
　　俗其敝不細岳氏専舉此叚以為官品即人品之¶
　　明證然詳其所言盖如後世權貴之人挾勢取科¶
　　第干薦舉之𩔖耳非謂中正者逆設此官之品目¶
<pb:KR2m0009_WYG_067-37b>¶
　　以待所品之人也盖官品之制即周之所謂九命¶
　　漢之所謂禄石皆所以辨髙卑之等級其法始於¶
　　魏而後世卒不能易若中正所定之人品則始於¶
　　陳羣魏晉間用之以舉人物六朝因之然其敝已¶
　　見於立法之初自隋唐以来一以科目為仕進之¶
　　塗而中正九品之説久廢矣想當時必以人物之¶
　　賢愚優劣分為九等之目如班固古今人表之類¶
　　但史所不載無由知之然决與此官制之九品不¶
<pb:KR2m0009_WYG_067-38a>¶
　　相干固難因其同時同名而遂指此為彼也¶
　¶
　¶
　¶
　¶
　¶
　¶
　¶
<pb:KR2m0009_WYG_067-38b>¶
　¶
　¶
　¶
　¶
　¶
　¶
　¶
　文獻通考卷六十七¶
