# -*- mode: mandoku-view; -*-
#+TITLE: 文獻通考
#+DATE: 2015-08-24 22:49:37.537256
#+PROPERTY: ID KR2m0009
#+PROPERTY: BASEEDITION WYG    
#+PROPERTY: JUAN 卷二百十五
<pb:KR2m0009_WYG_215-1a>¶
欽定四庫全書¶
　文獻通考卷二百十五¶
　　鄱　陽　馬　端　臨　貴　與　著¶
　經籍考四十二¶
　　子(小説家/)¶
　漢藝文志小説者流其源葢出於稗官(稗傍卦切音/粺草似糓而)¶
　(實細也李如淳曰稗音&KR1992;家排九章細米為粺街談/巷説其細碎之言也昔王者欲知閭巷之風俗故立)¶
　(稗官使稱説之今世偶語為稗顔師古又曰稗音稊/稗之稗不與&KR1992;排同也稗官小官名漢名臣奏唐林)¶
<pb:KR2m0009_WYG_215-1b>¶
　(請省置吏公卿大夫至都/官稗官各減十三是也)街談巷語道聽塗説者之¶
　所造也孔子有曰雖小道必有可觀者焉致逺恐泥¶
　是以君子弗為也然亦弗之滅也閭里小智之所及¶
　亦使綴而不忘如或一言可采此亦芻蕘狂夫之議¶
　也¶
漢志十五家一千三百八十篇¶
隋志二十五部合一百五十九卷¶
唐志三十九家四十一部三百八卷(失姓名二家李恕/以下不著録七十)¶
<pb:KR2m0009_WYG_215-2a>¶
(八家三百/二十七卷)¶
宋三朝志一百四十六部一千一百五十二卷¶
宋兩朝志四十六部一百一十三卷¶
宋四朝志四十六部四百一十二卷¶
宋中興志二百三十二家二百六十部一千九百五十¶
五卷¶
燕丹子三卷¶
　中興藝文志丹燕王喜太子此書載太子丹與荆軻¶
<pb:KR2m0009_WYG_215-2b>¶
　事¶
　　周氏渉筆曰燕丹荆軻事既卓佹傳記所載亦甚¶
　　崛竒今觀燕丹子三篇與史記所載皆相合似是¶
　　史記事本也然烏頭白馬生角機橋不發史記則¶
　　以怪誕削之進金擲鼃膾千里馬肝截美人手史¶
　　記則以過當削之聽琴姬得隠語史記則以徴所¶
　　聞削之司馬遷不獨文字䧺深至於識見高明超¶
　　出戰國以後其書芟削百家誣謬亦豈可勝計哉¶
<pb:KR2m0009_WYG_215-3a>¶
　　今世祗謂太史公好竒亦未然也又如許由伊尹¶
　　范蠡亦多疑辭惟信孔氏門人傳録太過如五帝¶
　　本紀孔子世家其間秕妄居多是亦未能充其類¶
　　也¶
　　鼂氏曰不題撰人¶
神異經一卷¶
　　陳氏曰稱東方朔撰張茂先傳¶
十洲記一卷¶
<pb:KR2m0009_WYG_215-3b>¶
　　鼂氏曰漢東方朔撰班固贊言朔之談諧逢占射¶
　　覆其事浮淺童兒牧豎莫不眩耀而後世好事者¶
　　因取竒言怪語附著之朔豈謂此書之類乎¶
　　陳氏曰亦稱東方朔撰二書詭誕不經皆假托也¶
　　漢書本傳叙朔之辭末言劉向所録朔書具是矣¶
　　世所傳他事皆非也贊又言朔之談諧其事浮淺¶
　　行於衆庻而後世好事者因取竒言怪語附著之¶
　　朔故詳録焉史家欲祛妄惑可謂明矣¶
<pb:KR2m0009_WYG_215-4a>¶
洞冥記四卷　拾遺一卷¶
　　鼂氏曰後漢郭憲子横撰其序言漢武明雋特異¶
　　之主東方朔因滑稽浮誕以匡諫洞心於道教使¶
　　冥跡之奥昭然顯著故曰洞冥¶
　　陳氏曰題漢武别國洞冥記其别録又於御覽中¶
　　抄出然則四卷亦非全書也凡若是者藏書之家¶
　　備名數而已無之不足為損有之不足為益况於¶
　　詳略尤非所計也唐志入神僊家¶
<pb:KR2m0009_WYG_215-4b>¶
周盧注博物志十卷　盧氏注六卷¶
　　殷文奎啟注晉張華讀三十車書作博物志四百¶
　　武帝以為繁只作十卷¶
　　鼂氏曰晉張華撰載厯代四方竒物異事兩本前¶
　　六卷略同無周氏注者稍多而無後四卷周名日¶
　　用西京賦曰小説九百起自虞初周人也其小説¶
　　之來尚矣然不過志夢卜紀譎怪記談諧之類而¶
　　已其後史臣務採異聞往往取之故近時為小説¶
<pb:KR2m0009_WYG_215-5a>¶
　　者始多及人之善惡甚者肆喜怒之私變是非之¶
　　實以誤後世至於譽桓温而毁陶侃褒盧杞而貶¶
　　陸贄者有之今以志怪者為上褒貶者為下云¶
　　陳氏曰其書作竒聞異事華能辯龍鮓識劒氣其¶
　　學固然也¶
王子年拾遺記十卷¶
　　鼂氏曰梁蕭綺叙録晉王嘉字子年嘗著書百二¶
　　十篇載伏羲以來異事前世竒詭之説書逸不完¶
<pb:KR2m0009_WYG_215-5b>¶
　　綺綴拾殘缺而叙之¶
名山記一卷¶
　　陳氏曰亦稱王子年即前之第十卷大抵皆詭誕¶
　　嘉苻秦時人見晉書藝術傳¶
世説新語十卷　重編世説十卷¶
　　鼂氏曰宋劉義慶撰梁劉孝標注東漢以後事分¶
　　三十八門唐藝文志云劉義慶世説八卷劉孝標¶
　　續十卷而崇文總目止載十卷當是孝標續義慶¶
<pb:KR2m0009_WYG_215-6a>¶
　　元本八卷通成十卷耳家本有二一極詳一殊略¶
　　略有稱改正未知誰氏所定然其目則同劉知㡬¶
　　頗言此書非實録予亦云¶
　　陳氏曰今本三卷叙録二卷叙録者近世學士新¶
　　安汪藻彦章所為也首為考異繼列人物世譜姓¶
　　字異同末記所引書目按唐志作八卷劉孝標續¶
　　十卷自餘諸家所藏卷第多不同叙録詳之此本¶
　　董令升刻之嚴州以為晏元獻公手自校定刪去¶
<pb:KR2m0009_WYG_215-6b>¶
　　重複者¶
　　髙氏緯略曰義慶採擷漢晉以來佳事佳話為世¶
　　説新語極為精絶而猶未為竒也梁劉孝標注此¶
　　書引援詳確有不言之妙如引漢魏呉諸史乃子¶
　　傳地理之書皆不必言只如晉氏一朝史及晉諸¶
　　公别傳譜録文章凡一百六十六家皆出於正史¶
　　之外紀載特詳聞見未接實為注書之法¶
殷芸小説十卷¶
<pb:KR2m0009_WYG_215-7a>¶
　　鼂氏曰宋殷芸撰述秦漢以來雜事予家本題曰¶
　　劉餗李淑以為非¶
　　陳氏曰邯鄲書目云或題劉餗非也今此書首題¶
　　秦漢魏晉宋諸帝注云齊殷芸撰非劉餗明矣故¶
　　其叙事止宋初葢於諸史傳記中抄集或稱商芸¶
　　者宣祖廟未祧時避諱也¶
述異記二卷¶
　　鼂氏曰梁任昉撰昉家藏書三萬卷天監中採輯¶
<pb:KR2m0009_WYG_215-7b>¶
　　前世之事纂新述異皆時所未聞将以資後來屬¶
　　文之用亦博物之意唐志以為祖同所作誤也¶
續齊諧記一卷¶
　　陳氏曰梁奉朝請呉均撰齊諧志怪本荘子語也¶
　　唐志又有東陽無疑齊諧志今不傳此書殆續之¶
　　者歟¶
北齊還寃志二卷¶
　　陳氏曰顔之推撰¶
<pb:KR2m0009_WYG_215-8a>¶
古今同姓名録一卷¶
　　陳氏曰梁元帝撰有陸善經者續之至五代時¶
隋唐嘉語一卷　劉餗小説三卷¶
　　陳氏曰並唐右補闕劉餗鼎卿撰¶
博異志一卷¶
　　鼂氏曰題曰谷神子纂序稱其書頗箴規時事故¶
　　隠姓名或曰名還古而竟不知其姓志怪之書也¶
　　陳氏曰記唐初及中世事¶
<pb:KR2m0009_WYG_215-8b>¶
卓異記一卷¶
　　鼂氏曰唐李翺撰或題云陳翺開成中在襄陽記¶
　　唐室君臣功業殊異者二十七類¶
　　陳氏曰記當時君臣卓絶盛事¶
集異記二卷¶
　　鼂氏曰唐薛用弱撰集隋唐間談詭之事一題古¶
　　異記首載徐佐卿化鶴事¶
陸氏集異記二卷¶
<pb:KR2m0009_WYG_215-9a>¶
　　鼂氏曰唐陸勲纂語怪之書也凡三十二事言犬¶
　　怪者居三之一¶
稽神異苑十卷¶
　　鼂氏曰題云南齊焦度撰雜編傳記鬼神變化及¶
　　草木禽獸妖怪譎詭事按焦度南安氐也質訥朴¶
　　戇以勇力事髙帝决不能著書又卒於建元四年¶
　　而所記有梁天監中事必非也唐志有焦路窮神¶
　　秘苑十卷豈即此書而相傳之訛歟¶
<pb:KR2m0009_WYG_215-9b>¶
朝野僉載補遺三卷¶
　　鼂氏曰唐張鷟文成撰分三十五門載唐朝雜事¶
　　鷟自號浮休子盖取荘子其生也浮其死也休之¶
　　義¶
　　容齋洪氏曰僉載紀事皆瑣尾摘裂且多媟語¶
　　陳氏曰其書本三十卷此特其節略耳别求之未¶
　　獲¶
㝠報記二卷¶
<pb:KR2m0009_WYG_215-10a>¶
　　陳氏曰唐吏部尚書京兆唐臨本徳撰¶
辨疑志三卷¶
　　陳氏曰唐宣武行軍司馬呉郡陸長源撰辨俚俗¶
　　流傳之妄¶
宣室志十卷¶
　　鼂氏曰唐張讀聖朋撰纂輯仙鬼靈異事名曰宣¶
　　室志者取漢文召見賈生論鬼神之義苖台符為¶
　　之序¶
<pb:KR2m0009_WYG_215-10b>¶
封氏見聞記五卷¶
　　鼂氏曰唐封演撰分門記儒道經籍人物地里雜¶
　　事且辨説訛謬葢著其所見聞如此¶
　　陳氏曰前紀典故末及雜事頗有可觀¶
劉公嘉話一卷¶
　　鼂氏曰唐韋絢撰劉公謂禹錫絢字文明執誼子¶
　　也咸通中節度義武幼從學於禹錫録其話言¶
戎幕閑談一卷¶
<pb:KR2m0009_WYG_215-11a>¶
　　鼂氏曰唐韋絢撰太和中為李徳裕從事記徳裕¶
　　所談¶
平泉草木記一卷¶
　　鼂氏曰唐李徳裕撰記其别墅竒花異草樹石名¶
　　品仍以嘆詠其羙者詩二十餘篇附於後平泉即¶
　　别墅地名¶
元怪録十卷¶
　　鼂氏曰唐牛僧孺撰僧孺為宰相有聞於世而著¶
<pb:KR2m0009_WYG_215-11b>¶
　　此等書周秦行紀之謗盖有以致之也¶
　　陳氏曰唐志十卷又言李復言續録五卷館閣書¶
　　目同今但有十一卷而無續録¶
續元怪録十卷¶
　　鼂氏曰李復言續僧孺書分仙術感應三門¶
周秦行紀一卷¶
　　鼂氏曰唐牛僧孺自叙所遇異事賈黄中以為韋¶
　　瓘所撰瓘李徳裕門人以此誣僧孺¶
<pb:KR2m0009_WYG_215-12a>¶
洽聞記三卷¶
　　鼂氏曰唐鄭常撰記古今神異詭譎事凡百五十¶
　　六條或題曰鄭遂¶
甘澤謡一卷¶
　　鼂氏曰唐袁郊撰載譎異事九章咸通中久雨卧¶
　　疾所著故曰甘澤謡¶
　　陳氏曰咸通戊子自序以其春雨澤應故有甘澤¶
　　成謡之語以名其書¶
<pb:KR2m0009_WYG_215-12b>¶
河東記三卷¶
　　鼂氏曰唐薛漁思撰亦記譎怪事序云續牛僧孺¶
　　之書¶
酉陽雜爼二十卷　續酉陽雜爼十卷¶
　　鼂氏曰唐叚成式撰自序云縫掖之徒及怪及戯¶
　　無侵於儒詩書為大羮史為折爼子為醯醢大小¶
　　二酉山多藏竒書故名篇曰酉陽雜爼分三十門¶
　　為二十卷其後續十卷¶
<pb:KR2m0009_WYG_215-13a>¶
　　陳氏曰所記固多譎怪其標目亦竒詭如天咫玉¶
　　格壺史貝編尸穸之類成式文昌之子¶
因話録六卷¶
　　鼂氏曰唐趙璘撰字澤章大中時為衢州刺史記¶
　　唐史逸事¶
劇談録三卷¶
　　鼂氏曰康駢字駕言撰乾符中登進士第書咸載¶
　　唐世故事¶
<pb:KR2m0009_WYG_215-13b>¶
唐語林十卷¶
　　鼂氏曰未詳撰人效世説體分門記唐世名言新¶
　　増嗜好等十七門餘皆仍舊¶
史話三卷¶
　　鼂氏曰不題撰人自後漢及江左朝野雜事皆記¶
　　之¶
資暇三卷¶
　　鼂氏曰唐李匡義濟翁撰序稱世俗之談類多訛¶
<pb:KR2m0009_WYG_215-14a>¶
　　誤雖有見聞黙不敢證故著此書上篇正誤中篇¶
　　譚原下篇本物以資休暇云¶
芝田録一卷¶
　　鼂氏曰叙謂嘗憇緱氏故取潘岳酉征賦名其書¶
　　記隋唐雜事未詳何人總六百條¶
朝廷卓絶事一卷¶
　　鼂氏曰唐陳岠撰記唐朝忠賢卓絶五十事¶
杜陽雜編三卷¶
<pb:KR2m0009_WYG_215-14b>¶
　　鼂氏曰唐蘇鶚字徳祥撰光啟中進士家武功杜¶
　　陽川雜録廣徳以至咸通時事¶
雲溪友議三卷¶
　　鼂氏曰唐范攄撰記開元以後事攄五溪人故以¶
　　名其書¶
　　陳氏曰咸通時人唐志三卷今本十二卷¶
談賔録十卷¶
　　鼂氏曰唐朝璩子温撰皆唐朝史之所遺文武間¶
<pb:KR2m0009_WYG_215-15a>¶
　　人¶
乾&KR0871;子三卷¶
　　鼂氏曰唐温庭筠撰序謂語怪以悦賔無異&KR0871;味¶
　　之適口故以乾&KR0871;名書¶
　　陳氏曰序言不爵不觥非炰非炙能悦諸心聊甘¶
　　衆口庻乎乾&KR0871;之義&KR0871;與饌同字從肉見古禮經¶
尚書故實一卷¶
　　鼂氏曰唐李綽編崇文總目謂尚書即張延賞也¶
<pb:KR2m0009_WYG_215-15b>¶
　　綽記延賞所談故又題曰尚書談録按其書稱嘉¶
　　貞為四世祖疑非延賞也¶
　　陳氏曰其書首言賔䕶尚書河東張公三代相門¶
　　謂嘉貞延賞𢎞靖𢎞靖盧龍失御貶賔客分司綽¶
　　唐末人未必及𢎞靖𢎞靖之後文規次宗彦逺皆¶
　　不登八座未詳所謂唐志即以為延賞尤不然¶
家學要録一卷¶
　　鼂氏曰唐栁珵採其曽祖彦昭祖芳父冕家集所¶
<pb:KR2m0009_WYG_215-16a>¶
　　記累朝典章因革時政得失著此録小説之尤者¶
　　也¶
常侍言㫖一卷¶
　　鼂氏曰唐栁珵記其世父芳所著凡六章末有劉¶
　　出求及上清傳附¶
異聞集十卷¶
　　鼂氏曰唐陳翰編以傳記所載唐朝竒怪事類為¶
　　一書¶
<pb:KR2m0009_WYG_215-16b>¶
　　陳氏曰唐末人見唐志而第七卷所載王魁乃本¶
　　朝事當是後人勦入之耳¶
聞竒録一卷¶
　　陳氏曰不著名氏當是唐末人¶
松窻録一卷¶
　　鼂氏曰唐韋叡撰記唐朝故事¶
瀟湘録十卷¶
　　陳氏曰唐校書郎李隠撰館閣書目云爾唐志作¶
<pb:KR2m0009_WYG_215-17a>¶
　　栁詳未知書目何據也¶
幽閑鼓吹一卷¶
　　鼂氏曰唐張固撰紀唐史遺事二十五篇懿僖間¶
　　人¶
知命録一卷¶
　　陳氏曰唐劉愿撰凡二十事¶
前定録一卷¶
　　陳氏曰唐崇文館校書鍾輅撰凡二十二事别本¶
<pb:KR2m0009_WYG_215-17b>¶
　　又有續録二十四事¶
雜纂一卷¶
　　陳氏曰唐李商隠義山撰俚俗常談鄙事可資戯¶
　　笑以類相從今世所稱殺風景葢出於此又有别¶
　　本稍多皆後人附益¶
　　巽岩李氏曰用諸酒杯流行之際可謂善謔其言¶
　　雖不雅馴然所訶誚多中俗病聞者或足以為戒¶
　　不但為笑也¶
<pb:KR2m0009_WYG_215-18a>¶
盧氏雜説一卷¶
　　陳氏曰唐盧言撰¶
廬陵官下記二卷¶
　　陳氏曰段成式撰為吉州刺史時¶
唐缺史三卷¶
　　陳氏曰唐髙彦休撰自號參寥子乾符中人¶
北里志一卷¶
　　鼂氏曰唐孫棨撰記大中進士游俠平康事孫光¶
<pb:KR2m0009_WYG_215-18b>¶
　　憲言棨之意在譏盧相擕也葢擕之女與其甥通¶
　　擕知之遂以妻之殺家人以滅口云¶
五泉筆端三卷　又别一卷¶
　　陳氏曰不著名氏有序中和三年作末有䟦云扶¶
　　風李昭徳家藏之書也即故淮海相公孫又稱黄¶
　　巢䧟洛之明年䟦亦不知何人别一本號玉泉子¶
　　比此本少數條而多五十二條無序䟦録其所多¶
　　者為一卷¶
<pb:KR2m0009_WYG_215-19a>¶
三水小牘三卷¶
　　陳氏曰唐皇甫牧遵美撰天祐中人三水者安定¶
　　屬邑也¶
醉鄉日月三卷¶
　　陳氏曰唐皇甫松子竒撰唐人飲酒令此書詳載¶
　　然今人皆不能暁也¶
龍城録一卷¶
　　陳氏曰稱栁宗元撰龍城謂栁州也羅浮梅花夢¶
<pb:KR2m0009_WYG_215-19b>¶
　　事出其中唐志無此書葢依托也或云王銍性之¶
　　作¶
　　朱子語録曰栁文後龍城録雜記王銍所為也子¶
　　厚叙事文字多少筆力此記衰弱之甚皆寓古人¶
　　詩文中不可暁知底於其中似暗影出¶
唐朝新纂三卷¶
　　陳氏曰融州副史石文徳撰¶
豪異秘纂一卷¶
<pb:KR2m0009_WYG_215-20a>¶
　　陳氏曰無名氏所録五事其扶餘國王一則所謂¶
　　虬須客者也¶
樹萱録一卷¶
　　陳氏曰不著名氏序稱纂尚書滎陽公所談者亦¶
　　不知何人又云普聖圜丘之明年普聖者僖宗由¶
　　普王踐位也書雖見唐志今亦未必真本或云劉¶
　　燾無言所為也¶
續樹萱録一卷¶
<pb:KR2m0009_WYG_215-20b>¶
　　容齋洪氏隨筆曰頃在秘閣抄書得續樹萱録一¶
　　卷其中載隠君子元撰夜見呉王夫差與唐諸詩¶
　　人吟詠事李翰林詩曰芙蓉露濃紅壓枝幽禽感¶
　　秋花畔啼玉人一去未回馬梁間燕子三見歸張¶
　　司業曰緑頭鴨兒咂萍藻採蓮女郎笑花老杜舍¶
　　人曰鼓鼙夜戰北忩風霜葉㳂階貼亂紅三人皆¶
　　全篇杜工部曰紫領寛袍漉酒巾江頭蕭散作閑¶
　　人白少傅曰不因霜葉辭林去的當山翁未覺秋¶
<pb:KR2m0009_WYG_215-21a>¶
　　李賀曰魚鱗甃空排嫩碧露桂稍寒掛團璧三人¶
　　皆未終篇細味其體格語句往往逼真後閲秦少¶
　　游集有秋興九首皆擬唐人前所載咸在焉闗子¶
　　東為秦集序云擬古數篇曲盡唐人之體正謂是¶
　　也何子楚云續萱録乃王性之所作而托名他人¶
　　今其書才有三事其一曰賈博諭一曰全若虛一¶
　　曰元撰詳命名之義葢取諸子虚亡是公云¶
雲仙散録一卷¶
<pb:KR2m0009_WYG_215-21b>¶
　　陳氏曰稱唐金城馮贄撰天復元年叙馮贄者不¶
　　知何人自言取家世所蓄異書撮其異説而所引¶
　　書名皆古今所不聞且其記事造語如出一手政¶
　　如世俗所行東坡杜詩注之類然則所謂馮贄者¶
　　及其所蓄書皆子虚烏有也亦可謂枉用其心者¶
　　矣¶
　　容齋洪氏隨筆曰俗間所傳淺妄之書如所謂雲¶
　　仙散録老杜事實之類皆絶可笑然士大夫或信¶
<pb:KR2m0009_WYG_215-22a>¶
　　之孔傳續六帖採摭唐事殊有工而悉載雲仙録¶
　　中事自穢其書近世南劒州學刋散録可毁¶
　¶
　¶
　¶
　¶
　¶
　¶
<pb:KR2m0009_WYG_215-22b>¶
　¶
　¶
　¶
　¶
　¶
　¶
　¶
　文獻通考卷二百十五¶
