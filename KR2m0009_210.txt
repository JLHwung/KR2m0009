# -*- mode: mandoku-view; -*-
#+TITLE: 文獻通考
#+DATE: 2015-08-24 22:49:37.403078
#+PROPERTY: ID KR2m0009
#+PROPERTY: BASEEDITION WYG    
#+PROPERTY: JUAN 卷二百十
<pb:KR2m0009_WYG_210-1a>¶
欽定四庫全書¶
　文獻通考卷二百十¶
　　鄱　陽　馬　端　臨　貴　與　著¶
　經籍考三十七¶
　　子(儒家/)¶
周子通書一卷　太極圗說一卷¶
　　朱子序曰通書者濓溪夫子之所作也夫子自少¶
　　即以學行有聞於世而莫或知其師傳之所自獨¶
<pb:KR2m0009_WYG_210-1b>¶
　　以河南兩程夫子嘗受學焉而得孔孟不傳之正¶
　　統則其淵源固可槩見然所以指夫仲尼顔子之¶
　　樂而發其吟風弄月之趣者亦不可得而悉聞矣¶
　　所著之書又多放失獨此一篇本號易通與太極¶
　　圖說並出程氏以傳於世而其為說實相表裏大¶
　　抵推一理二氣五行之分合以紀綱道體之精微¶
　　決道義文辭禄利之取舍以振起俗學之卑陋至¶
　　論所以入德之方經世之具又皆親切簡要不為¶
<pb:KR2m0009_WYG_210-2a>¶
　　空言顧其宏綱大用既非秦漢以來諸儒所及而¶
　　其條理之宻意味之深又非今世學者所能驟而¶
　　窺也是以程子既没而傳者鮮焉其知之者不過¶
　　以為用意高遠而已¶
　　又曰通書文雖高簡而體實淵慤且其所論不出¶
　　乎陰陽變化修已治人之事未嘗遽談無物之先¶
　　文字之外也　周子留下太極圗若無通書却教¶
　　人如何曉得故太極圗得通書而始明朱子既為¶
<pb:KR2m0009_WYG_210-2b>¶
　　太極圖說則録以寄廣漢張敬夫以書來曰先生¶
　　所與門人講論問答之言見於書者詳矣其於西¶
　　銘蓋屡言之至此圖則未嘗一言及也謂其必有¶
　　微意是則固然然所謂微意者果何謂邪熹竊以¶
　　為此圖立象盡意剖析幽微周子蓋不得已而作¶
　　也觀其手授之意蓋以為惟程子為能當之至程¶
　　子而不言則疑其未有能受之者爾夫既未能黙¶
　　識於言意之表則馳心空妙入耳出口其弊必有¶
<pb:KR2m0009_WYG_210-3a>¶
　　不勝言者¶
　　鼂氏曰茂叔師事鶴林寺僧壽涯以其學傳二程¶
　　遂大顯於世此其所著書也¶
濓溪遺文遺事一卷¶
　　陳氏曰侍講朱熹集次於南康¶
正䝉書十卷¶
　　鼂氏曰皇朝張載子厚撰張舜民嘗乞追贈載於¶
　　朝云横渠先生張載著書萬餘言名曰正䝉陰陽¶
<pb:KR2m0009_WYG_210-3b>¶
　　變化之端仁義道德之理死生性命之分治亂國¶
　　家之經罔不䆒通方之前人其孟軻掦雄之流乎¶
　　此書是也初無篇次其後門人蘇昞等區别成十¶
　　七篇又為前後序又有胡安國所傳編為一卷末¶
　　有行狀一卷¶
　　藍田吕氏曰先生晩自崇文移疾西歸終日危坐¶
　　一室左右簡編俯而讀仰而思有得則識之或中¶
　　夜起坐取燭以書其志道精思未始須臾息亦未¶
<pb:KR2m0009_WYG_210-4a>¶
　　嘗須臾忘也熈寜九年秋集所立言謂之正䝉出¶
　　示門人曰此書予歴年致思之所得其言殆與前¶
　　聖合大要發端示人而已其觸𩔖廣之則吾將有¶
　　待於學者¶
　　朱子語録曰正䝉有差分曉底㸔　或問正䝉中¶
　　說得有病處還是他命辭不出有差還是見得差¶
　　曰他是見得差如曰繼之者善也方是善惡混云¶
　　云成之者性是到得聖人處方是成得性所以說¶
<pb:KR2m0009_WYG_210-4b>¶
　　知禮成性而道義出似這處都見差了¶
西銘集解一卷¶
　　陳氏曰張載作訂頑砭愚二銘後更曰東西銘其¶
　　西銘即訂頑也大抵發理一分殊之㫖有趙師俠¶
　　者集吕大臨胡安國張九成朱熹四家說為一篇¶
　　刻之興化軍又有户部侍郎王夢龍集通書西銘¶
　　解為三卷¶
　　龜山楊氏曰西銘理一而分殊知其理一所以為¶
<pb:KR2m0009_WYG_210-5a>¶
　　仁知其分殊所以為義所謂分殊猶孟子言親親¶
　　而仁民仁民而愛物其分不同故所施不能無差¶
　　等耳或曰如是則體用果離而為二矣曰用未嘗¶
　　離體也以人觀之四支百骸具於一身者體至其¶
　　用處則首不可以加屨足不可以納冠蓋即體而¶
　　言分已在其中矣¶
程氏遺書二十五卷　附録一卷　外書十三卷¶
　　陳氏曰朱熹集録二程門人李籲端伯而下諸家¶
<pb:KR2m0009_WYG_210-5b>¶
　　所聞見問答之語附録行狀哀詞祭文之屬八篇¶
　　其年譜朱公所撰述也外書則又二十五篇之所¶
　　遺者¶
　　朱子答張敬夫書曰明道之言發明極致通透灑¶
　　落善開發人伊川之言即事明理質慤精深尤耐¶
　　咀嚼然明道之言一見便好久㸔愈好所以賢愚¶
　　皆獲其益伊川之書乍㸔未好久㸔方好故非久¶
　　於玩索者不能知其味　又答吕伯恭書曰遺書¶
<pb:KR2m0009_WYG_210-6a>¶
　　節本已寫出愚意所刪去者亦須用草紙抄出逐¶
　　叚畧注刪去之意方見不草草處若只暗地刪却¶
　　久遠却惑人記論語者只為不曽如此留下家語¶
　　至今作病痛也¶
河南師説十卷¶
　　陳氏曰尚書潁川韓元吉無咎以河南雅言伊川¶
　　雜説及諸家語錄釐為十卷以尹和靖所編為卷¶
　　首不如遺書之詳訂也¶
<pb:KR2m0009_WYG_210-6b>¶
皇極經世書十二卷¶
　　鼂氏曰皇朝邵雍堯夫撰雍隐居博學尤精於易¶
　　世謂其能窮作易之本原前知来物其始學之時¶
　　睡不施枕者三十年此書以元經㑹以㑹經運以¶
　　運經世起於堯即位之二十二年甲辰終於周顯¶
　　徳六年己未編年紀興亡治亂之事以符其學又¶
　　有觀物萹繫於後其子伯温解¶
　　陳氏曰其學出於李之才挺之之才受之穆修伯¶
<pb:KR2m0009_WYG_210-7a>¶
　　長修受之种放明逸放受之陳摶蓋数學也曰元¶
　　㑹運世以元經㑹以運經世自帝堯至於五代天¶
　　下離合治亂興廢得失邪正之迹以人事而驗天¶
　　時以陰陽剛柔窮聲音律吕以窮萬物之数末二¶
　　卷論所以為書之意窮日月星辰飛走動植之数¶
　　以盡天地萬物之理述皇帝王覇之事以明大中¶
　　至正之道書謂之皇極經世篇謂之觀物凡六十¶
　　二篇其子伯温為之叙系具載先天後天變卦反¶
<pb:KR2m0009_WYG_210-7b>¶
　　對諸圗又為易學辯惑一篇叙傳授本末真偽然¶
　　世之能明其學者蓋鮮焉¶
　　朱子語録曰康節其初想只是㸔得太極生兩儀¶
　　兩儀生四象心只管在上面轉久之便透想得一¶
　　舉眼便成四片其法四之外又有四焉凡物才過¶
　　到二之半時便煩惱了蓋已漸趨之於衰也謂如¶
　　見花方蓓蕾則知其將盛既開則知其將衰其理¶
　　不過如此謂如今日戌時從此推上去至未有天¶
<pb:KR2m0009_WYG_210-8a>¶
　　地之始從此推下去至人物消盡之時蓋理在数¶
　　内数在理内康節是他見得一箇盛衰消長之理¶
　　故能知之若只說他知得甚事如歐陽叔弼定諡¶
　　之𩔖此知康節之淺陋者也程先生有一柬說先¶
　　天圗甚有理可試徃聴他說㸔觀其意甚不把當¶
　　事然自有易以來只有康節說一箇物事如此齊¶
　　整如揚子雲太元便零星補凑得可笑若不補又¶
　　却欠四分之一補得來又却多四分之三如潛虚¶
<pb:KR2m0009_WYG_210-8b>¶
　　之数用五只似如今算位一般其直一畫則五也¶
　　下横一畫則為六横二畫則為七蓋亦補湊之書¶
　　也¶
　　又曰易是卜筮之書皇極經世是推歩之書經世¶
　　以十二辟卦管十二㑹綳定時節却就中推吉凶¶
　　消長堯時正是乾卦九五其書與易自不相干只¶
　　是加一倍推將去問伯温解經世書如何先生曰¶
　　他也只是說將去那裏面精微曲折也未必曉得¶
<pb:KR2m0009_WYG_210-9a>¶
　　當時康節只說與王某不曽說與伯温¶
　　又曰康節之學骨髓在皇極經世其花草便是詩¶
觀物外篇六卷¶
　　鼂氏曰右邵雍之没門人記其平生之言合二卷¶
　　雖以次筆授不能無小失然足以發明成書為多¶
　　故以外篇名之或分為六卷¶
　　陳氏曰康節門人太常寺簿張崏子望記其言雖¶
　　十纔一二而足以發明成書¶
<pb:KR2m0009_WYG_210-9b>¶
觀物内篇二卷¶
　　陳氏曰康節之子右奉直大夫伯溫撰即經世書¶
　　之第十一十二卷也張氏曰先生觀物有内外篇¶
　　内篇先生所著之書也外篇門人所記先生之言¶
　　也内篇理深而数畧外篇数詳而理顯學先天者¶
　　當自外篇始先生詩云若無揚子天人學安有莊¶
　　周内外篇以此知外篇亦先生之文門人蓋編集¶
　　之耳¶
<pb:KR2m0009_WYG_210-10a>¶
　　又曰皇極經世者康節之易先天之說也觀物篇¶
　　立言廣大措意精㣲如繫辭然稽之以理既無不¶
　　通參之以数亦無不合¶
漁樵問對一卷¶
　　鼂氏曰皇朝邵雍撰設為問答以論陰陽化育之¶
　　端性命道德之奧云邵氏言其祖之書也當考¶
程氏雜說十卷¶
　　鼂氏曰皇朝程頥正叔門人雜記其師之言¶
<pb:KR2m0009_WYG_210-10b>¶
信聞紀一卷　經學理窟一卷¶
　　鼂氏曰皇朝張載撰雜記經傳之義辯釋老之失¶
近思録十四卷¶
　　陳氏曰朱熹吕祖謙取周程氏之書關於大體而¶
　　切於日用者六百十九條取切問近思之義以教¶
　　後學¶
　　趙氏跋曰朱子吕子相與講明伊洛之學取其言¶
　　之簡而要者集為是書要使學者知所趨向譬如¶
<pb:KR2m0009_WYG_210-11a>¶
　　洛居天下之中行者四面而至茍不惑其塗路則¶
　　千里雖逺行無不至矣然其間亦有平居師友相¶
　　問答之際盡意傾吐義已切至而語不暇擇者學¶
　　者得其意玩其辭可也不然徒高逺其言詭異其¶
　　行俾世之人咸共指目曰道學云云者則甚非朱¶
　　吕所以為書之意也¶
答邇英聖問一卷¶
　兩朝國史志慶歴四年三月仁宗於邇英閣出御書¶
<pb:KR2m0009_WYG_210-11b>¶
　十有三軸凡三十五事一曰遵祖宗之訓二曰奉真¶
　考之業三曰念祖宗艱難四曰思祖宗愛民五曰守¶
　信義六曰不巧詐七曰親碩學八曰精六藝九曰慎¶
　言語十曰待耆老十一曰崇静退十二曰求忠正十¶
　三曰懼貴驕十四曰招勇將十五曰尚儒術十六曰¶
　議釋老十七曰重良臣十八曰廣視聼十九曰功無¶
　迹二十曰戒喜怒二十一曰明巧媚二十二曰杜希¶
　㫖二十三曰從民欲二十四曰慎滿盈二十五曰傷¶
<pb:KR2m0009_WYG_210-12a>¶
　暴露兵二十六曰哀鰥寡二十七曰訪屠釣二十八¶
　曰講逺圗二十九曰絶朋比三十曰斥諂佞三十一¶
　曰察小忠三十二曰鑒迎合三十三曰罪已為民三¶
　十四曰損躬撫軍三十五曰求善補過又出危竿諭¶
　一篇述居高慎危之意顧丁度等曰朕觀書之暇取¶
　臣僚上言及進對事目可施於政治者書以分賜卿¶
　等度暨曽公亮楊安國王洙等既拜賜因請注釋其¶
　義是月丁度等上答邇英聖問一卷上覽之終篇指¶
<pb:KR2m0009_WYG_210-12b>¶
　其中體大者六事付中書樞宻院令奉行之答聖問¶
　者即所釋前所賜三十五事也¶
帝學十卷¶
　　鼂氏曰皇朝范祖禹淳夫纂自古賢君迨於祖宗¶
　　務學事迹為一篇以勸講淳夫元祐時在講筵八¶
　　年詰旦當講前一夕正衣冠儼然如在上前命子¶
　　弟侍坐先按講其說平時語若不出諸口及當講¶
　　開列古議仍參之時事以為勸戒其音琅然聞者¶
<pb:KR2m0009_WYG_210-13a>¶
　　興起東坡常曰淳夫講書言簡義明粲然成文章¶
　　為今講官第一¶
　　陳氏曰其所編集上自三皇五帝迄於本朝神宗¶
　　凡聖學事實皆具焉¶
儒言一卷¶
　　鼂氏曰從父詹事公撰其書蓋辯正王安石之學¶
　　違僻者¶
元城語録三卷¶
<pb:KR2m0009_WYG_210-13b>¶
　　陳氏曰右朝散郎維揚馬永卿大年撰永卿初仕¶
　　亳州永城主簿從寓公劉安世器之學記其所聞¶
　　之語¶
劉先生談録一卷¶
　　陳氏曰知秀州韓瓘德全撰瓘億之曾孫緬之孫¶
　　官二浙道睢陽徃來必見劉元城記其所談二十¶
　　一則¶
道䕶録一卷¶
<pb:KR2m0009_WYG_210-14a>¶
　　陳氏曰胡珵德輝所録劉元城語凡十九則以上¶
　　三書皆刻章貢末又有邵伯温吕本中所記数事¶
　　附焉¶
節孝先生語一卷¶
　　陳氏曰江端禮季恭所録山陽徐積仲車語¶
龜山語録五卷¶
　　陳氏曰延平陳淵㡬叟羅從彦仲素建安胡大原¶
　　伯逄所録楊時中立語及其子迥藁録共四卷末¶
<pb:KR2m0009_WYG_210-14b>¶
　　卷為附録墓誌遺事順昌廖德明子晦所集也¶
庭闈槀録一卷¶
　　陳氏曰即楊迥所録當政和八年其父亡恙時也¶
龜山别録二卷¶
　　陳氏曰不知何人所録¶
尹和靖語録四卷¶
　　陳氏曰馮忠恕祈寛居之吕堅中崇實所録尹焞¶
　　彦明語¶
<pb:KR2m0009_WYG_210-15a>¶
胡氏傳家録五卷¶
　　陳氏曰曽㡬吉父徐時動舜鄰楊訓子中所記胡¶
　　安國康侯問答之語及其子寜和仲所録家庭之¶
　　訓¶
無垢語録十四卷　言行編遺文共一卷¶
　　陳氏曰張九成子韶之甥于恕所編心傳録及其¶
　　門人郎曄所記日新録近時徐鹿卿德夫教授南¶
　　安復裒其言行繫以嵗月及遺文三十篇附於末¶
<pb:KR2m0009_WYG_210-15b>¶
師友雜志一卷　雜說一卷¶
　　陳氏曰吕本中撰¶
胡子知言一卷¶
　　陳氏曰五峯胡宏仁仲撰文定季子南軒從之逰¶
　　朱子語録有曰因與諸子論湖湘學者崇尚胡子¶
　　知言曰知言固有好處然亦大有差失如論性却¶
　　曰不可以善惡辯不可以是非分既無善惡又無¶
　　是非則是告子湍水之說爾如曰好惡性也君子¶
<pb:KR2m0009_WYG_210-16a>¶
　　好惡以道小人好惡以已則是以好惡說性而道¶
　　在性外矣不知此理却從何而出問所謂探視聴¶
　　言動無息之際可以㑹情此猶告子生之謂性之¶
　　意否曰此語亦有病下文謂道義明著孰知其為¶
　　此心物欲引誘孰知其為人欲便以道義對物欲¶
　　却似性中本無道義逐旋於此處攙入兩端則是¶
　　性亦不可以善言矣如曰性也者天地鬼神之奧¶
　　也善不足以名之况惡乎孟子說性善云者歎羙¶
<pb:KR2m0009_WYG_210-16b>¶
　　之辭不與惡對其所謂天地鬼神之奥言語亦太¶
　　故誇逞某嘗謂聖賢言語自是平易如孟子尚自¶
　　有些險處孔子則直是平實　東萊云知言勝似¶
　　正䝉先生曰蓋後出者巧也¶
忘筌書一卷¶
　　陳氏曰浦城潘植子醇撰多言易亦渉異端凡五¶
　　十一篇此書載鳴道集為九十二篇附見者又十¶
　　有三而館閣書目又稱七十七篇皆未詳¶
<pb:KR2m0009_WYG_210-17a>¶
諸儒鳴道集七十二卷¶
　　陳氏曰不知何人所集洓水濓溪明道伊川横渠¶
　　元城上蔡無垢以及江民表劉子翬潘子醇凡十¶
　　一家其去取不可曉¶
兼山遺學六卷¶
　　陳氏曰河南郭雍録其父忠孝之遺書前二卷為¶
　　易蓍卦次為九圖又次說春秋又次為性說三篇¶
　　末卷問答雜說忠孝父子世系出處本末次詳見¶
<pb:KR2m0009_WYG_210-17b>¶
　　易𩔖¶
玉泉講學一卷¶
　　陳氏曰沙隨程迥可久所記喻樗子才語樗本末¶
　　見語孟𩔖¶
周簡惠聖傳録一卷¶
　　陳氏曰參政荆溪周葵惇義撰自堯舜至孔孟聖¶
　　傳正統為絶句詩二十章而各著其說自為一家¶
　　然無高論¶
<pb:KR2m0009_WYG_210-18a>¶
南軒語録十二卷¶
　　陳氏曰蔣邁所記張栻敬夫語¶
睎顔録一卷¶
　　陳氏曰張栻取經傳中凡言及顔子者録為一編¶
晦庵語録四十六卷¶
　　陳氏曰著作佐郎陵陽李道傳貫之裒晦翁門人¶
　　廖德明子晦而下三十二家刻之九江¶
晦庵續録四十六卷¶
<pb:KR2m0009_WYG_210-18b>¶
　　陳氏曰李太史之弟樞密性傳成之又得黄幹直¶
　　卿而下四十一家及前録所無者併刻之¶
吕氏讀書記七卷¶
　　陳氏曰吕祖謙撰乾道癸巳淳熈乙未家居日閲¶
　　之書隨意手筆或数字或全篇蓋偶有所感發或¶
　　以備遺忘者¶
閫範十卷¶
　　陳氏曰吕祖謙撰集經史子傳發明人倫之道見¶
<pb:KR2m0009_WYG_210-19a>¶
　　於父子兄弟之間者為一篇時教授嚴州張南軒¶
　　守郡實為之序¶
先聖大訓六卷¶
　　陳氏曰龍圗閣學士慈溪楊簡敬仲撰取禮記家¶
　　語左傳國語而下諸書凡稱孔子之言皆𩔖為此¶
　　編然聖人之㫖意未易識也喪欲速貧死欲速朽¶
　　自門弟子已不能知其有為而言況於百氏所記¶
　　其間淺陋依托可勝道哉多聞闕疑庻乎其弗畔¶
<pb:KR2m0009_WYG_210-19b>¶
　　也¶
已易一卷¶
　　陳氏曰楊簡撰¶
慈湖遺書三卷¶
　　陳氏曰楊簡撰前二卷雜說末一卷遺文慈湖之¶
　　學專主乎心之精神是謂聖一語其誨人惟欲發¶
　　明本心而有所覺然稱學者之覺亦頗輕於印可¶
　　蓋其用功偏於上逹受人之欺而不疑竊嘗謂誠¶
<pb:KR2m0009_WYG_210-20a>¶
　　明一理焉有誠而不明者乎當淳熈中象山陸九¶
　　淵之學盛行於江西朱侍講不然之朱公於前輩¶
　　不肯張無垢於同流不肯陸象山為其本原未純¶
　　故也象山之後一傳而慈湖遂如此甚矣道之不¶
　　明賢者過之也¶
明倫集十卷¶
　　陳氏曰高安塗近止撰取經傳言行之要以孝為¶
　　本推而廣之為十篇塗有子登科得初品官致仕¶
<pb:KR2m0009_WYG_210-20b>¶
心經法語一卷¶
　　陳氏曰參知政事建安真德秀希元撰集聖賢論¶
　　心格言¶
三先生諡議一卷¶
　　陳氏曰嘉定中魏了翁華父為潼川憲奏請賜周¶
　　程諡寳慶守李大謙集而刻之併及諸郡祠堂記¶
　　文¶
言子三卷¶
<pb:KR2m0009_WYG_210-21a>¶
　　陳氏曰言偃吳人相傳所居在常熟縣慶元間邑¶
　　宰孫應時季和始為立祠求朱晦翁為記近新昌¶
　　王爚伯晦復裒論語書所載問答為此書邑中至¶
　　今有言氏亦買田教飬之¶
　¶
　¶
　¶
　¶
<pb:KR2m0009_WYG_210-21b>¶
　¶
　¶
　¶
　¶
　¶
　¶
　¶
　文獻通考卷二百十¶
