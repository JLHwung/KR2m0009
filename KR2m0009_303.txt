# -*- mode: mandoku-view; -*-
#+TITLE: 文獻通考
#+DATE: 2015-08-24 22:49:40.360649
#+PROPERTY: ID KR2m0009
#+PROPERTY: BASEEDITION WYG    
#+PROPERTY: JUAN 卷三百三
<pb:KR2m0009_WYG_303-1a>¶
欽定四庫全書¶
　文獻通考卷三百三¶
　　鄱　陽　馬　端　臨　貴　與　著¶
　物異考九¶
　　恒雨¶
春秋魯隠公九年三月癸酉大雨震電庚辰大雨雪(師/古)¶
(曰雨雪雨/音于具反)大雨雨水也(師古曰下雨音于/具反後類並同)震雷也劉歆¶
以為三月癸酉於歴數春分後一日始震電之時也當¶
<pb:KR2m0009_WYG_303-1b>¶
雨而不當大雨大雨恒雨之罰也於始震雷八日之間¶
而大雨雪恒寒之罰也劉向以為周三月今正月也當¶
雨水雪雜雨雷電未可以發也既已發也則雪不當復¶
降皆失節故謂之異於易雷以二月出其卦曰豫(師古/曰坤)¶
(下震/上也)言萬物隨雷出地皆逸豫也以八月入其卦曰歸¶
妹(師古曰兌/下震上也)言雷復歸入地則孕毓根核保藏蟄蟲(師/古)¶
(曰毓字與育同核亦荄/字也草根曰荄音該)避盛陰之害出地則養長華實¶
發揚隠伏宣盛陽之德入能除害出能興利人君之象¶
<pb:KR2m0009_WYG_303-2a>¶
也是時隠以弟桓㓜代而攝立公子翬見隠居位已久¶
勸之遂立(師古曰公子翬魯大夫羽父也/勸殺桓公已求為太宰翬音揮)隠既不許翬¶
懼而易其辭(師古曰反謂桓/公云隠欲殺之)遂與桓共殺隠天見其將¶
然故正月大雨水而雷電是陽不閉陰出涉危難而害¶
萬物天戒若曰為君失時賊弟佞臣將作亂矣後八日¶
大雨雪陰見閒隙而勝陽簒殺禍將成也公不寤後二¶
年而殺¶
漢昭帝始元元年七月大水雨自七月至十月　成帝¶
<pb:KR2m0009_WYG_303-2b>¶
建始三年秋大雨三十餘日　四年九月大雨十餘日¶
　王莽地皇元年九月大雨六十餘日¶
光武建武六年九月大雨連月禾稼更生䑕巢樹上¶
十七年洛陽暴雨壞民盧舍壓殺人傷害禾稼　和帝¶
永元十年十三年十四年十五年皆滛雨傷稼　安帝¶
永初元年四年秋郡國十淫雨傷稼(方儲對䇿日雨不/時節妄賞賜也)¶
　永寧元年郡國三十三淫雨傷稼　建光元年京都¶
及郡國二十九淫雨傷稼是時羌反久未平百姓屯戍¶
<pb:KR2m0009_WYG_303-3a>¶
不解愁苦　延光元年郡國二十七淫雨傷稼(按本傳/陳忠奏)¶
(以為王侯二千石為女使/伯榮獨拜車下柄在臣妾)　二年郡國五連雨傷稼¶
順帝永建四年司𨽻荆豫兖冀部淫雨傷稼　六年冀¶
州淫雨傷稼　桓帝延熹二年夏霖雨五十餘日是時¶
大將軍梁冀秉政擅殺其年冀伏誅　靈帝建寧元年¶
夏霖雨六十餘日時大將軍竇武謀誅中官事泄為曹¶
節等所害　熹平元年夏霖雨七十餘日時宦官曹節¶
等譖殺渤海王悝　中平六年夏霖雨八十餘日時靈¶
<pb:KR2m0009_WYG_303-3b>¶
帝初崩大將軍何進等謀誅廢宦官中常侍張讓等共¶
殺進兵戰京都地死者數千¶
魏明帝太和元年秋數大雨多暴卒雷電非常至殺鳥¶
雀時帝居喪不哀出入弋獵無度奢侈繁興故恒雨為¶
罰　四年八月大雨霖三十餘日伊洛河漢皆溢¶
吳孫亮太平二年二月甲寅大雨震電乙卯雪大寒按¶
劉歆以為此時當雨而不當大雨劉向以為既已雷電¶
則雪不當復降皆失時候之異與春秋魯隠同其後亮¶
<pb:KR2m0009_WYG_303-4a>¶
卒見廢¶
晉武帝泰始六年六月大雨霖甲辰河洛伊沁水同時¶
並溢流四千九百餘家殺二百餘人没秋稼千三百六¶
十餘頃　太康五年七月任城梁國暴雨害豆麥九月¶
南安郡霖雨暴雪樹木摧折害秋稼是秋魏郡西平郡¶
九縣淮南平原霖雨暴水霜傷秋稼　惠帝永寧元年¶
十月義陽南陽東海霖雨淹害秋麥　元帝太興三年¶
春雨至於夏是時王敦執權不恭之罰也　永昌元年¶
<pb:KR2m0009_WYG_303-4b>¶
春四十餘日晝夜雷電震五十餘日是時王敦興兵王¶
師敗績之應也　成帝咸和四年春雨三十餘日恒雷¶
電是時雖斬蘇峻其餘黨猶據守石頭至其滅後淫雨¶
乃霽　咸康元年八月乙丑荆州之長沙攸醴陵武陵¶
之龍陽三縣雨水浮漂屋室殺人損秋稼是時帝㓜權¶
在於下¶
梁武帝天監七年七月雨至十月乃霽時頻年興師諸¶
軍頗㨗而士卒疲敝百姓怨望陰氣畜積之應也¶
<pb:KR2m0009_WYG_303-5a>¶
陳宣帝太建十二年八月大雨霪霖時始興王叔陵驕¶
恣陰氣强盛之應也明年帝崩後主立叔陵作亂討平¶
之¶
東魏孝静武定五年秋大雨七十餘日元瑾劉思逸謀¶
殺齊文襄之應也¶
北齊武成河清三年六月庚子大雨晝夜不息至甲辰¶
山東大水人多餓死是歲突厥宼并州陰戎作梗之應¶
　後主天統三年十月積陰大雨胡太后淫亂所感¶
<pb:KR2m0009_WYG_303-5b>¶
武平七年七月大霖雨水澇人户流亡時駱提婆韓長¶
鸞等用事小人專政¶
後周武帝建德三年七月霖雨三旬時衞刺王直潛謀¶
逆亂屬帝幸雲陽宮以其徒襲肅章門尉遲運逆拒破¶
之其日雨霽¶
唐高祖武德六年秋闗中久雨少陽曰暘少陰曰雨陽¶
德衰則陰氣勝故常雨　太宗貞觀十五年春霖雨¶
高宗永徽六年八月京城大雨　顯慶元年八月霖雨¶
<pb:KR2m0009_WYG_303-6a>¶
更九旬乃止　元宗開元二年五月壬子久雨禜京城¶
門　十六年九月闗中久雨害稼　天寶五載秋大雨¶
　十二載八月久雨　十三載秋大霖雨害稼六旬不¶
止九月閉坊市北門蓋井禁婦人入街市祭元冥太社¶
禜明德門壞京城垣屋殆盡人亦乏食　肅宗至德二¶
載三月癸亥大雨至甲戌乃止　上元元年四月雨訖¶
閠月乃止　二年秋霖雨連月渠竇生魚　代宗永泰¶
元年九月丙午大雨至於丙寅　大歴四年四月雨至¶
<pb:KR2m0009_WYG_303-6b>¶
於九月閉坊市北門置土臺臺上置壇立黄旛以祈晴¶
　六年八月連雨害秋稼　德宗貞元二年正月乙未¶
大雨雪至於庚子平地數尺雪上黄黑如塵五月乙巳¶
雨至於丙申時大饑至是麥將登復大雨霖衆心恐懼¶
　十年春雨閏四月間止不過一二日　十一年秋大¶
雨　十九年八月己未大霖雨　憲宗元和四年四月¶
冊皇太子寧以雨霑服罷十月再擇日冊又以雨霑服¶
罷近常雨也　六年七月霖雨害稼　十二年五月連¶
<pb:KR2m0009_WYG_303-7a>¶
雨八月壬申雨至於九月戊子　十五年二月癸未大¶
雨八月久雨閉坊市北門宋滄景等州大雨自六月癸¶
酉至於丁亥盧舍漂沒殆盡　敬宗寶歴元年六月雨¶
至於八月　文宗太和四年夏鄆曹濮等州雨壞城郭¶
廬舍殆盡　五年正月庚子朔京城陰雪彌旬　開成¶
五年七月霖雨葬文宗龍輴陷不能進　宣宗大中十¶
年四月雨至於九月　懿宗咸通九年六月久雨禜明¶
德門　僖宗乾符五年秋大霖雨汾澮及河溢流害稼¶
<pb:KR2m0009_WYG_303-7b>¶
　廣明元年秋八月大霖雨　昭宗天復元年八月久¶
雨¶
後唐莊宗同光三年六月至九月大雨江河決壞民田¶
　廢帝清泰元年九月連雨害稼¶
周太祖廣順二年七月暴風雨京師水深二尺諸州皆¶
奏大雨¶
宋太祖開寶元年六月州府二十三大雨水江河泛溢¶
壞民廬舍　二年二月車馬駐潞州積雨累日未止九¶
<pb:KR2m0009_WYG_303-8a>¶
月京師大雨霖　五年五月京師大雨連旬不止諸州¶
皆言大雨霖　八年五月京師大雨水　九年三月京¶
師大雨水秋又霖雨　太宗太平興國五年五月京師¶
連旬雨不止　雍熙三年八月京師大霖雨　淳化三¶
年九月京師霖雨　四年七月京師大雨十晝夜不止¶
　五年秋開封府宋亳陳潁泗壽鄧州雨水害稼　至¶
道元年四月甲辰京師大雨雷電道上水數尺　二年¶
廣南諸州並大雨水　真宗咸平四年六月京師大雨¶
<pb:KR2m0009_WYG_303-8b>¶
漂壞廬舍積潦浸路　天禧四年七月京師連雨彌月¶
甲子夜大雨流潦泛溢民舎軍營自是頻雨及冬方止¶
　乾興元年二月蘇湖秀三州雨壞民田　仁宗天聖¶
四年六月庚寅京師大雨震雷平地水數尺九月壬申¶
京東江淮閩浙諸州雨水　七年自春涉夏雨不止¶
嘉祐元年五月丁未晝夜大雨乙亥雨壞太社太稷壇¶
自五月大雨不止水壞官私廬舎城中繫栰渡人　四¶
年八月霖雨害稼　六年七月河北京西淮南江浙四¶
<pb:KR2m0009_WYG_303-9a>¶
路淫雨為災閏八月京師久雨　英宗治平元年京師¶
自夏歴秋久雨不止真宗及穆獻懿三后陵臺為雨所¶
摧　二年八月庚寅大雨地上涌水壞官私廬舎漂殺¶
人畜不可勝數是日御崇政殿宰執而下朝參者十數¶
人而已詔開西華門以洩宮中積水水奔激東殿侍班¶
屋皆摧没人畜溺死官為葬祭其無主者千五百八十¶
人　神宗熙寧七年六月熙州大雨洮河溢陜州大雨¶
漂溺陜平陸二縣　九年七月太原府汾河夏秋霖雨¶
<pb:KR2m0009_WYG_303-9b>¶
水大漲　哲宗元祐二年七月丁卯以雨罷集英殿宴¶
　四年夏秋霖雨河流泛漲　八年自四月常雨至八¶
月晝夜霪霖畿内及諸路大水詔開京師宮觀五日所¶
在令長吏祈禱宰臣呂大防等待罪　紹聖元年七月¶
京畿久雨諸路水害稼　二年六月久雨九月以久雨¶
罷秋宴　三年七月久雨哲宗大昇轝在道陷泥中¶
徽宗建中靖國元年二月久雨　崇寧元年七月久雨¶
壞京城廬舍民多壓溺死　三年六月久雨　四年五¶
<pb:KR2m0009_WYG_303-10a>¶
月京師久雨又自七月至九月所在霖雨傷稼十月始¶
霽　宣和元年五月大雨水驟高十餘丈　六年秋京¶
畿常雨河北兩浙水災民多流移　欽宗靖康元年四¶
月京師大雨天氣清寒又自五月甲申至六月暴雨傷¶
麥夏行秋令　高宗建炎二年春霪雨　三年二月上¶
至杭州久陰霖雨占曰陰盛下有陰謀時苗劉為逆後¶
五十日伏誅五月霖雨夏寒　紹興元年行都雨壞城¶
三百八十丈是歲婺州雨亦敗城郭　三年雨自正月¶
<pb:KR2m0009_WYG_303-10b>¶
元日至於二月(尋詔/恤刑)七月四川霖雨至於越歲正月(上/謂)¶
(張浚久屯繁調/所致戒以撫民)　四年六月霪雨害稼蘇湖二州為甚¶
(乙未/緩賦)九月久雨時逆豫連金人入宼十月戊戌上親征¶
而霽　五年三月霖雨傷蠶麥行都雨甚(庚子慮獄/己未發廩)九¶
月雨至於明年正月(賑都民/者再)　七年十月上如建鄴久¶
雨　八年三月積雨至於四月傷蠶麥害稼　二十一¶
年夏襄陽府大雨十餘日　二十三年六月大雨壞軍¶
壘民田(辛酉予/緡蠲賦)　三十年五月辛卯大風雨語在水傳¶
<pb:KR2m0009_WYG_303-11a>¶
　三十一年四月久雨傷蠶麥害稼　三十二年六月¶
浙西大霖雨　孝宗隆興元年三月霖雨行都壞城郭¶
三百三十餘丈　二年六月霪雨沉陰七月浙西江東¶
大雨霖傷稼八月風雨霖霪踰月　乾道二年正月霪¶
雨至於四月夏寒江浙郡國損稼蠶麥不登　三年八¶
月霖雨妨穡江浙淮閩禾麻菽粟多腐　四年四月陰¶
雨彌月　六年五月連雨六十餘日十一月連雨辛巳¶
郊開雲於圜丘百歩外有霪雨　八年四月四川陰雨¶
<pb:KR2m0009_WYG_303-11b>¶
七十餘日六月壬寅大雨徹晝夜至於己酉為災　九¶
年閏正月霪雨　淳熙三年五月淮浙積雨損禾麥八¶
月浙東西江東連雨癸未甲申行都大風雨九月久雨¶
妨穡　六年九月連雨己巳將郊而霽　八年四月雨¶
腐禾麥五月久雨敗首種　十一年四月霪雨　十二¶
年五月六月皆霖雨　十五年五月荆淮郡國連雨¶
十六年五月浙西湖北福建淮東利西諸道大雨霖¶
光宗紹熙元年春久陰連雨至於三月　二年四月福¶
<pb:KR2m0009_WYG_303-12a>¶
建路霖雨至五月七月利路久雨傷種麥八月行都久¶
雨　三年五月江東湖北路連雨七月淮西鎮江襄陽¶
雨害禾麥　四年四月霖雨至於五月浙東西江東湖¶
北淮西郡縣壞圩田害蠶麥蔬稑　五年八月霖雨浙¶
東西皆害稼九月雨至於十月江東福建皆苦雨¶
寧宗慶元元年正月霖雨二月又雨至三月害麥五月¶
霖雨七月雨至八月　二年八月行都霖雨五十餘日¶
　三年七月雨連月　五年五月行都雨壞城夜壓附¶
<pb:KR2m0009_WYG_303-12b>¶
城民廬多死者六月浙東霖雨至於八月　嘉泰二年¶
六月福建路連雨至於七月　三年八月久雨　開禧¶
元年七月利路霖雨敗稼十月行都霪雨至明年春三¶
月　嘉定三年三月陰雨六十餘日五月潦雨至於六¶
月首種多敗蠶麥不登　四年八月霖雨至於九月¶
五年春霪雨至於三月傷蠶麥十一月雨雪積陰至於¶
明年春二月霪雨五月霖雨陰沉浙東西六月雨至於¶
七月　七年九月陰雨至於十月害禾麥　九年四月¶
<pb:KR2m0009_WYG_303-13a>¶
霖雨六月大雨霖二十餘日浙東西郡縣為災　十年¶
三月連雨至於四月十月霖雨敗穡　十一年六月浙¶
西大霖雨　十二年六月霖雨彌月　十五年七月浙¶
東西霖雨為災　十六年五月霖雨浙西湖北江東淮¶
東尤甚八月大風雨敗稼　十七年八月霖雨¶
　　甘露¶
漢宣帝甘露元年甘露降¶
後漢光武建武十二年夏甘露降　中元元年郡國頻¶
<pb:KR2m0009_WYG_303-13b>¶
上言甘露降　明帝永平十七年正月甘露降於甘陵¶
　章帝建初四年甘露降泉陵洮陽二縣　安帝延光¶
三年四月壬戌沛國言甘露降豐縣七月馮翊言甘露¶
降頻陽衙　桓宗延熹元年上郡言甘露降¶
魏高貴鄉公甘露元年五月鄴及上谷並言甘露降¶
陳留王咸熙二年四月南深澤縣言甘露降¶
吳孫權黄武二年曲阿言甘露降　嘉禾五年武昌言¶
甘露降於禮賓殿　赤烏二年零陵言甘露降　九年¶
<pb:KR2m0009_WYG_303-14a>¶
武昌言甘露降　孫皓甘露元年四月蔣陵言甘露降¶
遂改元¶
陳宣帝太建七年甘露頻降樂游苑立甘露亭¶
魏太武太延元年甘露降於殿内¶
唐高祖武徳九年四月甘露降於中華殿之桐樹泫如¶
氷雪以示羣臣　德宗貞元十年正月西川奏當管甘¶
露降松栢樹竹藂等二千四百四十二處¶
　蜀王建元年嘉陽諸州言甘露降¶
<pb:KR2m0009_WYG_303-14b>¶
宋太祖乾德四年二月長春節甘露降江陵府報恩院¶
連十日霏微如烟霧漬栢葉皆甘　太宗太平興國三¶
年正月甘露降壽州廨色如琥珀徧覆庭檜　端拱二¶
年二月甘露降壽州廨園栢及資聖寺檜狀若華蘤色¶
如凝脂　真宗咸平元年富順監有甘露降梅柳霏洒¶
如珠　神宗景德元年九月甘露降桂州永寧縣桐樹¶
如稻米色白¶
　　按三朝國史有符瑞志内述甘露自乾德而後州¶
<pb:KR2m0009_WYG_303-15a>¶
　　縣所上甚多咸平以來尤甚幾無歲無之此姑著¶
　　其一二云¶
神宗熙寧元年距元豐八年天下言甘露降凡二十餘¶
處　哲宗元祐元年距元符三年如之　徽宗建中靖¶
國元年距宣和七年中外言甘露降多不可紀其尤著¶
者大觀初降於九城宮帝鼐室三年冬降於尚書省及¶
曹御製七言四韻詩賜執政以下其後内自禁中及宣¶
和殿延福宮神霄宮下三學開封府大理寺宰臣私第¶
<pb:KR2m0009_WYG_303-15b>¶
皆有之歲歲拜表稱賀¶
　　天雨異物¶
春秋文公三年秋雨螽于宋公羊傳雨螽者何墜而死¶
也穀梁傳著於上見於下謂之雨(詳見蝗/蟲門)　顯王三年¶
雨金於櫟陽(言雨金於秦國/都明金瑞見也)　赧王三十一年齊千乘¶
博昌之間方數百里雨血沾衣時燕昭王伐齊齊湣王¶
出奔為楚將淖齒所弑¶
漢惠帝二年天雨血於宜陽一頃所(詳見/赤眚)　元帝永光¶
<pb:KR2m0009_WYG_303-16a>¶
二年八月天雨草(詳見/草妖)　成帝鴻嘉四年秋雨魚於信¶
都長五寸以下　哀帝建平四年山陽湖陵雨血廣三¶
尺長五尺大者如錢小者如麻子　平帝元始元年正¶
月天雨草(詳見/草妖)¶
後漢桓帝建和三年秋七月北地亷雨肉似羊肋(肋脅/骨也)¶
或大如手¶
晉武帝泰始八年五月蜀地雨白毛(詳見白/祥門)　惠帝永¶
康元年尉氏雨血　愍帝建興元年河東地震雨肉¶
<pb:KR2m0009_WYG_303-16b>¶
　劉聰時平陽星墜為肉長三十步(各詳見/赤祥門)¶
隋文帝開皇二年京師雨土(各見黄/祥門)　六年七月京師¶
雨毛如髪尾長者三尺餘短者六七寸(詳見白/眚門)　十二¶
年空中有物鬬而墜如羝羊(詳見羊/禍門)¶
北齊武成河清二年太原雨血¶
梁武帝大同元年天雨土　二年天雨灰其色黄　簡¶
文帝大寶元年天雨黄沙(詳見黄/祥門)¶
後周静帝大象二年正月天雨黄土¶
<pb:KR2m0009_WYG_303-17a>¶
唐高祖武德初突厥雨血三日　武太后垂拱三年廣¶
州雨金　四年雨桂子於台州旬餘乃止占曰天雨草¶
木人多死　中宗神龍二年越州雨毛　德宗貞元四¶
年雨木於陳留十里許大如指長寸餘中空所下立如¶
植(詳見木不/曲直門)是歲大雨有物墮地如猪(詳見豕/禍門)　二十¶
七年京師雨赤雪　僖宗乾符二年洛陽暴雨有物墮¶
地如羝羊(詳見羊/禍門)　光啓二年揚州雨魚¶
太宗貞觀七年三月　高宗永徽三年三月　中宗景¶
<pb:KR2m0009_WYG_303-17b>¶
龍元年六月十二月　元宗天寶十三載二月　代宗¶
大歴七年十二月　德宗貞元二年四月　八年二月¶
　文宗開成元年七月　懿宗咸通十四年三月　僖¶
宗中和二年五月　昭宗天復三年二月　天祐元年¶
閏四月俱雨土¶
宋太宗淳化三年正月京師雨土　神宗熙寧元年三¶
月丁酉潭州雨毛　八年五月丁丑雨黄土兼細毛¶
元豐三年六月己未饒州長山雨木子數畆狀類山芋¶
<pb:KR2m0009_WYG_303-18a>¶
子味香而辛土人以為桂子又曰菩提子明道中嘗有¶
之是歲大稔　五年三月己巳六年四月辛未雨土¶
哲宗元祐七年正月天雨塵土主民勞苦　徽宗宣和¶
元年三月雨土　高宗紹興二十六年七月雨水銀¶
　¶
　¶
　¶
　¶
<pb:KR2m0009_WYG_303-18b>¶
　¶
　¶
　¶
　¶
　¶
　¶
　¶
　文獻通考卷三百三¶
