# -*- mode: mandoku-view; -*-
#+TITLE: 文獻通考
#+DATE: 2015-08-24 22:49:33.226789
#+PROPERTY: ID KR2m0009
#+PROPERTY: BASEEDITION WYG    
#+PROPERTY: JUAN 卷六十四
<pb:KR2m0009_WYG_064-1a>¶
欽定四庫全書¶
　文獻通考卷六十四¶
　　鄱　陽　馬　端　臨　貴　與　著¶
　職官考十八¶
　　文散官¶
　　開府儀同三司¶
漢文帝元年始用宋昌為衛將軍位亞三司後漢章帝¶
建初三年始使車騎將軍馬防班同三司同三司之名¶
<pb:KR2m0009_WYG_064-1b>¶
自此始也殤帝延平九年鄧隲爲車騎將軍儀同三司¶
儀同之名自此始也(又獻帝以伏完爲輔/國將軍儀比三司)魏黄權以車¶
騎將軍開府儀同三司開府之名自此始也漢末奮威¶
將軍晉江右伏波輔國將軍並加大而儀同三司江左¶
以来將軍則中鎭撫四鎭以上或加大餘官則左右光¶
禄大夫以上並得儀同三司齊開府儀同三司如公梁¶
開府儀同三司位次三公諸將軍左右光禄大夫優者¶
則加之同三公置官屬自晉以来又有如開府同三司¶
<pb:KR2m0009_WYG_064-2a>¶
之儀者自羊祜始焉(漢末呂布開府如三司其他無聞/至晉羊祜爲車騎将軍荆州諸軍)¶
(事加開府如同三司之儀累年謙讓不辟士不備僚屬/及始有所命辟士未到而卒不得除署後當陽侯杜元)¶
(凱表哀其家無子嗣官無/命士請更議之詔不許)江左亦多有之(梁沈約為侍/中右光禄大)¶
(夫徐勉為約請三司之儀武帝不許又邵陵王綸為平/南将軍胡州刺史王茂為使持節散騎常侍驃騎將軍)¶
(並同三/司之儀)後魏亦有之普泰初特以爾朱世隆為儀同三¶
司位次上公北齊亦有儀同三司者(任城王湝等諸王/多為之湝戸皆反)¶
又有開府儀同三司及儀同三司後周建徳四年改開¶
府儀同三司為開府儀同大将軍仍増置上開府儀同¶
<pb:KR2m0009_WYG_064-2b>¶
大将軍又改儀同三司為儀同大将軍仍増置上儀同¶
大将軍隋文帝並以為散官又諸衛各置開府(左勲衛/開府右)¶
(翊一開府二開府三開府及武衛/武侯領軍東宫領兵開府准此)府置開府一人又有¶
儀同府儀同以下置員與開府同初開府儀同三司為¶
四品散實官至煬帝又改為從一品同漢魏之制位次¶
三公唐武徳七年改上開府儀同三司為上輕車都尉¶
開府儀同三司為輕車都尉儀同三司為騎都尉後又¶
以開府儀同三司為文散官開元以前舊例開府特進¶
<pb:KR2m0009_WYG_064-3a>¶
雖不𢃄職事皆給俸禄得與朝㑹班列依夲品之次皆¶
崇官盛徳罷劇就閒者居之(天寳六載正月制内外文/武五品以上官父祖資廕)¶
(者其所用廕宜同/子孫用廕之例)¶
宋制祖宗時以節度使兼中書令或侍中或中書門下¶
平章事皆謂之使相以待勲賢故老及宰相久次罷政¶
者隨其舊職或檢校官加節度使出判大藩通謂之使¶
相故事宰相去位例進官一等或易東宫三少惟趙普¶
以開國舊臣在相位久故以使相罷蓋異㤙也其後呂¶
<pb:KR2m0009_WYG_064-3b>¶
夷簡王欽若罷相皆以為例元豊新官制始改為開府¶
儀同三司舊制&KR0239;出中書門下故事之大者使相係銜¶
至是皆南省奉行則開府不預矣八年鎮江軍節度使¶
檢校太傅韓絳為開府儀同三司判大名府元祐五年¶
太師平章軍國重事文彦博為開府儀同三司守太師¶
充護國軍山南西道節度使致仕自崇寜五年司空左¶
僕射蔡京為開府儀同三司安逺軍節度使中泰一宮¶
使其後故相而除則有劉正夫余深前執政則有蔡攸¶
<pb:KR2m0009_WYG_064-4a>¶
梁子羙外戚則有向宗囬宗良鄭紳錢景臻殿師則有¶
髙俅内侍則有童貫梁師成名器至此輕矣紹興後呂¶
頤浩韓世忠皆以開府儀同三司除少保¶
　　按三朝國史職官志叙元豐寄禄新格以階易官¶
　　謂開府儀同三司即舊使相然使相者是以侍中¶
　　中書令平章事加節度使之謂也自唐至宋皆有¶
　　之而事體微不同唐則多以同平章事加節度使¶
　　之立勲勞而久任者蓋将而寵以相之名也宋則¶
<pb:KR2m0009_WYG_064-4b>¶
　　多以節度使加平章事之有徳望而罷政者蓋相¶
　　而寵以将之名也合而言之蓋位兼将相品極文¶
　　武之稱今既曰以開府儀同三司易使相矣然韓¶
　　絳為開府而復加以鎮江之節文彦博為開府而¶
　　復加以䕶國山南之節蔡師為開府而復加以安¶
　　逺之節則是且為開府且為使相而使相之名未¶
　　嘗廢矣又況神宗更官制之夲意實以三省寺監¶
　　之官無職掌為非遂欲易而正之如改左右僕射¶
<pb:KR2m0009_WYG_064-5a>¶
　　為特進則遂以僕射為宰相之職改左右丞為光¶
　　禄大夫則遂以左右丞為執政之職今節度使之¶
　　在宋其無職掌與開府儀同三司一也何湏以開¶
　　府易之况有開府之後宰相之除節度使元未嘗¶
　　廢乎竊疑開府儀同三司特専以易三省長官(尚/書)¶
　　(令中書/令侍中)而扵使相節度使無預張演著職官記叙¶
　　元豐新官而并著舊官扵開府儀同三司之下只¶
　　注舊官云中書令侍中同中書門下平章而不言¶
<pb:KR2m0009_WYG_064-5b>¶
　　使相雖與史志不合似為得之¶
　　特進¶
漢制諸侯功徳優盛朝廷所敬異者賜位特進位在三¶
公下故成都侯王商以特進領城門兵置幕府得舉吏¶
如将軍是也後漢皇后父兄率為特進侯朝㑹位次三¶
公(隋志曰特進舊位從公光武以鄧禹列侯就第/特進奉朝請是特進引見之稱無官定體也)而竇¶
篤進位特進得舉吏見禮依三公自二漢及魏晉以為¶
加官從夲官車服無吏卒太僕羊琇遜位拜特進加散¶
<pb:KR2m0009_WYG_064-6a>¶
騎常侍無餘官故給吏卒車服其餘加特進者唯食其¶
禄賜列其班位而已不别給特進吏卒車服晉惠帝元¶
康中定令特進位次諸公在開府驃騎上冠進賢兩梁¶
冠黒介幘五時朝服佩水蒼玉(食俸日四斛太康三年/始賜春絹五十疋秋絹)¶
(五十疋綿百五十斤元康元年給菜田八頃田騶八人/立夏後不及田者食俸一年置主薄功曹史門亭長門)¶
(下書佐各一人給安車黒耳駕/御一人輅車施耳後戸一乘)無章綬齊時位從公陳¶
因之後魏北齊用人皆以舊徳就間者居之隋文帝為¶
散官不理事煬帝即位廢特進官唐為文散官(餘見開/府門)¶
<pb:KR2m0009_WYG_064-6b>¶
宋制左右僕射為宰相官元豊更官制乃以特進換之¶
時王安石獨改特進至政和後薛昻帯觀文殿學士位¶
特進白時中以門下侍郎帶特進皆失舊制繼紹聖改¶
金紫光禄大夫今後特進非宰相不除¶
　　光禄大夫以下¶
秦時光禄勲屬官有中大夫漢武帝太初元年更名光¶
禄大夫(漢志曰夫者扶也膚也詩曰殷士膚敏灌/将于亰明當以其肌膚知䏻侍君父也)銀章¶
青綬掌議論屬光禄勲門外特施行馬以旌别之無常¶
<pb:KR2m0009_WYG_064-7a>¶
事唯顧問應對詔命所使無員後漢光禄大夫三人凡¶
諸國嗣王之喪則掌弔多以為拜假賵贈之使及監護¶
喪事魏氏以来無員轉優重不復以為使命之官其諸¶
公告老皆家拜此位及在朝顯職復用加之(魏文帝以/楊彪為光)¶
(禄大夫賜几杖衣&KR0129;囙朝㑹引見令楊彪/著布單衣鹿皮冠杖而入待以賔客之禮)及晉受命置¶
左右光禄大夫假金章紫綬而光禄大夫如故加金章¶
紫綬並與卿同進賢兩梁冠黒介幘五時朝服佩水蒼¶
玉并禄賜班位吏卒皆與特進同復以為優崇之制而¶
<pb:KR2m0009_WYG_064-7b>¶
諸公遜位不復加之其以為加官者唯假章綬禄賜班¶
位而已不别給車服吏卒也或更拜上公或以夲封食¶
公禄其諸卿尹中朝大官年老致事及内外之職加此¶
者前後甚衆由是或因得開府或進加金章紫綬又復¶
以為禮贈之官夲已有卿官者不復重給其餘皆假其¶
假銀章青綬者位在金紫将軍下諸卿上泰始中唯太¶
子詹事楊珧加給事中光禄大夫加兵之制諸所供給¶
依三品将軍(晉宣帝子平原王幹拜光禄大夫/加侍中特假金章紫綬班次三司)其餘自¶
<pb:KR2m0009_WYG_064-8a>¶
如舊制終武惠孝懐三世(食俸日三斛太康二年始給/春絹五百疋綿百斤惠帝元)¶
(康元年始給菜田六頃田騶六人置主/簿功曺史門亭長門下書佐各一人)宋氏因之齊左¶
右光禄大夫皆據舊齒位從公開府置佐吏如公年重¶
加親信二十人魏晉以来無員以左右光禄大夫光禄¶
大夫皆銀章青綬其重者詔加金章紫綬則謂之金紫¶
光禄大夫其重者既有金紫之號故謂夲光禄為銀青¶
光禄大夫(晉時王翹之為/銀青光禄大夫)樂安任遐為光禄就王晏乞¶
一片金晏乃啟轉為金紫是也猶屬光禄勲梁又有左¶
<pb:KR2m0009_WYG_064-8b>¶
右金紫光禄大夫視吏部尚書左右光禄大夫視諸曺¶
並養老病陳因之自晉以後多為兼官後魏有光禄大¶
夫金紫銀青光禄大夫北齊皆以舊徳就閒者居之與¶
特進同後周有左右金紫左右銀青四光禄大夫隋有¶
光禄大夫左右光禄大夫皆為散官不理事唐初猶有¶
左右之名貞觀以後唯曰光禄大夫金紫光禄銀青光¶
禄並為文散官(按前代光禄大夫始加金章紫綬及銀/章青綬者並尊崇之皆在光禄之上後)¶
(魏定令誤遂/因仍不改)¶
<pb:KR2m0009_WYG_064-9a>¶
宋元豐更官制以金紫光禄大夫換吏部尚書銀青光¶
禄大夫換五部尚書(時宰相王珪任禮部侍郎同平章/事上以珪久不進官因改官制乃)¶
(特授銀青/光禄大夫)光禄大夫換尚書左右丞¶
宣奉大夫　正奉大夫二階古無之宋大觀間新置¶
正議大夫隋散官蓋取秦大夫掌論議之義唐因之¶
宋元豐更官制以正議大夫換六部侍郎并作一等時¶
議以為宰執貪進官作此蓋故事丞郎作四轉今乃減¶
作兩轉耳¶
<pb:KR2m0009_WYG_064-9b>¶
通奉大夫古無此階宋大觀間新置¶
通議大夫隋散官義與正議同唐因之¶
宋元豐更官制以通議大夫換給事中¶
太中大夫秦官亦掌議論漢因之(哀帝初立御史大夫/王嘉奏曰蘇令發起)¶
(為盗欲遣大夫使時見大夫無可使者召盩厔令尹逢/拜為諫大夫遣之今諸大夫有才者甚少宜預畜養也)¶
後漢置二十人(張湛拜太中大夫居中東門候舍故人/號為中東門君又隗囂廣置識位以自)¶
(髙鄭興止之曰夫太中大夫使持節官皆王者之器非/人臣所當置也胡廣云諫議光禄太中中散大夫此四)¶
(等扵古禮皆天子之/下大夫列國之上卿)魏以来無員晉視中丞吏部絳朝¶
<pb:KR2m0009_WYG_064-10a>¶
服進賢一梁冠介幘太始末詔除王覽為太中大夫禄¶
賜與卿同梁北齊唐皆因之¶
宋元豐官制行以太中大夫換諫議大夫神宗以寄禄¶
官等級減少遂以太中大夫為宰相官故蔡確時任右¶
諫議大夫參知政事先換太中大夫及拜相則依前太¶
中大夫守尚書右僕射兼中書侍郎遂為定制其後又¶
以太中大夫以上為侍從官(元豐中自太中大夫至金/紫止六階昔之五部尚書)¶
(今為一官六部侍郎為一官是十一官併為兩官矣左/右丞左右諫議亦倂四官為兩官其後増置通奉正奉)¶
<pb:KR2m0009_WYG_064-10b>¶
(宣奉三階自太中大夫/以上惟宰執侍從得遷)¶
中大夫秦官漢武改為光禄大夫自後無聞北齊有之¶
唐又置(龍朔二年七月制諸王嫡子/封郡王者出身從四品下叙)¶
宋元豐更官制以中大夫換祕書監而殿中監夲一等¶
其時偶關任殿中監者故只着祕書監神宗以太中大¶
夫為宰相官故初除執政只授中大夫是時拜翰林學¶
士蒲宗孟王安禮為左右丞二公寄禄官皆未至大夫¶
只除中大夫守之¶
<pb:KR2m0009_WYG_064-11a>¶
中奉大夫古無此階宋大觀間新置¶
中散大夫王莽所置後漢因之復置三十人(漢官曰光/武中興置)¶
魏晉無員齊梁視黄門侍郎品服冠幘與太中同陳及¶
唐皆有之¶
朝議大夫隋置散官以取漢諸大夫得上奉朝議為名¶
唐因之¶
宋元豐更官制以朝議大夫換左右司郎中(侍/從)太常少¶
卿(館/職)光禄少卿(出身應補又元豐中自朝議至中大夫/凡三階後増置中奉奉直大夫兩階蓋)¶
<pb:KR2m0009_WYG_064-11b>¶
(祖宗舊制有出身人自郎中三遷至祕書監廕補人自/郎中五遷至祕書監今增置奉直中奉而有出身人不)¶
(遷中散奉直猶舊制也侍從官在祖宗時自郎中再遷/即為諌議大夫是以朝議大夫徑遷太中大夫今亦遷)¶
(中奉大夫/非舊制也)朝議大夫以上係卿監¶
奉直大夫古無此階宋大觀間新置¶
朝請大夫隋置散官取漢将軍公卿年髙徳重者以列¶
侯就第特進奉朝請之義唐因之(龍朔置諸王衆子封/郡公者出身從五品)¶
(上/叙)¶
宋元豐更官制以朝請大夫換前行郎中¶
<pb:KR2m0009_WYG_064-12a>¶
朝散大夫隋置散官唐因之¶
宋元豐更官制以朝散大夫換中行郎中¶
朝奉大夫古無此階宋元豐更官制以朝奉大夫換後¶
行郎中(官制舊典云故事若各曹謂兵刑工部也及司/封司勲度支金部祠部主客雖轉正郎亦不呼)¶
(郎中只稱其曹名以示其出常調也自改大夫更無别/異且古大夫猶今之執政侍從也書所謂日宣三徳者)¶
(是焉曲禮曰四郊多壘卿大夫之辱也由此觀之豈宜/換授庶僚耶在漢晉間只有光禄太中大夫中散大夫)¶
(為侍從官當論思獻納之任至隋唐増名作階/已非所宜今乃易少卿監郎中是輕其名器也)朝奉大¶
夫以上係正郎¶
<pb:KR2m0009_WYG_064-12b>¶
　　王氏揮塵録曰更官制後惟光禄大夫及中散朝¶
　　議二大夫分左右増磨勘而已初非以科第也元¶
　　祐間范忠宣當國始帶左右紹聖初罷去事見常¶
　　希古奏䟽大觀又置中奉奉直二大夫撤中散朝¶
　　議左右字紹興初編修官楊愿啟請再分左右自¶
　　是以出身為重¶
　　朝議郎以下¶
朝議郎隋置散官唐因之(顯慶五年制郡公/出身正六品下叙)¶
<pb:KR2m0009_WYG_064-13a>¶
宋無¶
朝請郎隋置散官蓋採晉及六朝並有奉朝請為名唐¶
因之(顯慶制侯出身/正七品上叙)¶
宋元豐更官制以朝請郎換前行員外郎侍御史¶
朝散郎隋置散官唐因之(顯慶制伯出身正七品下/叙子出身從七品上叙)¶
宋元豐更官制以朝散郎換起居舍人及中行員外郎¶
朝奉郎古無此階宋元豐更官制以朝奉郎換左右司¶
諫及後行員外郎朝奉郎以上係員外郎¶
<pb:KR2m0009_WYG_064-13b>¶
承議郎隋有承議郎為散官唐因之(品與朝/議郎同)¶
宋元豐更官制以承議郎換左右正言太常國子博士¶
奉議郎隋置通議郎為散官(隋文帝扵吏部别置朝議/通議朝請朝散給事承事)¶
(儒林文林等八郎武騎屯騎驍騎逰騎飛騎旅騎雲騎/羽騎八尉其品則正六品以下從九品以上上皆為郎)¶
(下皆為尉散官番直常出/入使監檢至煬帝皆罷)唐改通議為奉議郎(顯慶制/縣公出)¶
(身從六/品上叙)¶
宋元豐更官制以奉議郎換太常祕書殿中丞著作郎¶
通直郎隋置三十人蓋採晉宋以来諸官皆有通直謂¶
<pb:KR2m0009_WYG_064-14a>¶
官髙下而通為宿直也因此為名唐因之¶
宋元豐更官制以通直郎換太子中允贊善大夫洗馬¶
自通直郎以上係陞朝官¶
宣教郎隋置宣徳郎為散官唐因之(品與朝/散郎同)¶
宋元豐更官制以宣徳郎換著作佐郎大理寺丞政和¶
間避宣徳門改為宣教郎¶
宣義郎隋有游騎尉為散官唐改為宣義郎蓋取梁宣¶
義將軍之名(顯慶制男出身/從七品下叙)¶
<pb:KR2m0009_WYG_064-14b>¶
宋元豐更官制以宣義郎換光禄衛尉寺将作監丞¶
給事郎　徴事郎二階隋散官唐因之¶
宋無¶
承事郎古無此階宋元豐更官制以承事郎換大理評¶
事為状元及第宰相任子之初官¶
承奉郎隋置散官唐因之¶
宋元豐更官制以承奉郎換太祝奉禮郎執政任子初¶
官¶
<pb:KR2m0009_WYG_064-15a>¶
承務郎唐置蓋因隋尚書省三十四司承務郎之名¶
宋元豐更官制以承務郎換校書郎正字将作監主簿¶
自承務郎以上係京官¶
承直郎古無此階宋崇寧定選人七階以承直郎換留¶
守節察判官¶
　　按元豐未改官制之先大率以職為階官以宰執¶
　　言之如吏部尚書(階官/)同中書門下平章事(職/)尚¶
　　書禮部侍郎(階官/)參知政事(職/)之𩔖是也然所謂¶
<pb:KR2m0009_WYG_064-15b>¶
　　吏部尚書禮部侍郎者未嘗専有所係屬治其事¶
　　則以為職不治其事則以為階官猶云可也獨選¶
　　人七階則皆以幕職令録之屬為階官而幕職令¶
　　録則各有所係屬之監司州縣遂至有以京西路¶
　　某縣令為階官而為河北路轉運司勾當公事者¶
　　有以陜西路某軍節度判官為階官而為河東路¶
　　某州州學教授者有以無為軍判官為階官而試¶
　　祕書省校書郎者其叢雜可笑尤甚元豐時赤暇¶
<pb:KR2m0009_WYG_064-16a>¶
　　革正至崇寧二年刑部尚書鄧洵武極言其事遂¶
　　以承直郎以下七階換之¶
儒林郎隋置散官蓋取前史儒林傳之義唐因之¶
宋崇寧初以儒林郎換節察掌書記支使防團判官¶
文林郎隋置散官蓋取北齊文林館徵文學之士以充¶
之義唐因之¶
宋崇寧初以文林郎換留守節察推官軍監判官¶
從事郎古無此階宋崇寧定選階以從事郎換防團推¶
<pb:KR2m0009_WYG_064-16b>¶
官監判官¶
從政郎古無此階宋崇寧定選階初以通事郎換録事¶
參軍縣令政和間改通事郎為從政郎¶
修職郎唐置登仕郎¶
宋崇寧初以登仕郎換知録事參軍知縣令政和間改¶
登仕郎為修職郎¶
廸功郎隋置将仕郎為散官唐因之¶
宋崇寧初以将仕郎換軍廵判官司理司法司戸簿尉¶
<pb:KR2m0009_WYG_064-17a>¶
以上七階係選人用舉考及功賞改官政和既以從政¶
修職廸功郎易通仕登仕将仕郎其通仕登仕将仕三¶
階係奏補未出官人¶
　　右宋初省䑓寺監之官特以寄禄皆不領夲職元¶
　　豐三年始按唐六典肇新官制凡省䑓寺監領空¶
　　名者一切罷去而易之以階文階自開府至将仕¶
　　為二十四崇寧大觀政和相繼潤色之紹興舉行¶
　　元祐之法分置左右詞人為左餘人為右淳熙初¶
<pb:KR2m0009_WYG_064-17b>¶
　　乃去右右字今任子雜流惟細轉通直郎奉直中¶
　　散二大夫(有出身/人不轉)若帶貼職則超資京官以上四¶
　　年一轉無出身人逐資轉有出身人超資轉至奉¶
　　議並逐資轉至朝議大夫有止法仍七年一轉¶
　　武散官¶
　　驃騎将軍¶
漢武帝元狩二年始用霍去病為驃騎将軍定令令驃¶
騎将軍秩禄與大将軍等光武中興以景丹為驃騎大¶
<pb:KR2m0009_WYG_064-18a>¶
將軍位在三公下明帝初即位以弟東平王蒼有賢才¶
以為驃騎將軍以王故位在公上(蒼為驃騎輔政開東/閤延英雄及蒼歸國)¶
(有驃騎時吏斗食周相以蒼敬賢下士不忍去之/遂為王家大夫數十年事祖及孫帝聞褒羙之)數年¶
復罷(其官屬附見/大将軍後)魏晉齊並有之梁雜號中亦有陳後¶
主以蕭摩訶為侍中驃騎大将軍加左光禄特開黄閤¶
施行馬㕔事寢堂置鴟尾如三公制後魏初加大則在¶
三司上太和中制加大則在都督中外諸軍下後周亦¶
有之隋開皇中置驃騎将軍府每府置驃騎車騎将軍¶
<pb:KR2m0009_WYG_064-18b>¶
各二人十七年頒銅獸符於驃騎車騎府煬帝改驃騎¶
為鷹揚郎将改車騎為鷹揚副郎将唐復改為車騎驃¶
騎其制如開皇而益復微矣故武徳元年詔以軍頭為¶
驃騎将軍軍副為車騎将軍又詔太子諸率府各置驃¶
騎将軍五員車騎将軍十員後皆省之顯慶元年乃復¶
置驃騎大将軍為武散官¶
　　輔國将軍¶
後漢獻帝置輔國將軍以伏完為之晉王濬平吴後拜¶
<pb:KR2m0009_WYG_064-19a>¶
輔國大将軍有司奏輔國依比未為逹官不置司馬不¶
給官騎詔依征鎮給五百大車増兵五百人為輔國營¶
給親騎百人官騎十人置司馬宋明帝泰始四年改為¶
輔師将軍後廢帝昱元徽二年復故梁後魏後周隋並¶
有之唐輔國大将軍為武散官¶
　　鎮軍将軍以下¶
鎮軍大将軍魏置文帝以陳羣為之晉則楊駿胡奮並¶
領鎮軍将軍齊後周隋亦有之唐因之¶
<pb:KR2m0009_WYG_064-19b>¶
冠軍将軍魏置以文欽為之蓋因史記椘義帝以宋義¶
為卿子冠軍漢武帝以霍去病功冠三軍封冠軍侯之¶
義也晉亦有之金章紫綬給五時朝服武冠佩水蒼玉¶
歴代並有(隋文帝置翊軍等四十三號将軍品凡十六/等為散號将軍以加汎授居曹有職務者為)¶
(執事官無職務者為散官武官上柱國以下為/散實官将軍無散號官至煬帝時定令罷之)唐因之¶
雲麾將軍梁置雜號陳及唐並有之¶
忠武將軍梁置雜號陳有之唐因之¶
壯武将軍梁置雜號陳有之唐因之¶
<pb:KR2m0009_WYG_064-20a>¶
宣威將軍唐置¶
明威將軍梁置雜號後魏亦有之唐因之¶
定逺將軍梁置雜號唐因之¶
寧逺將軍晉置唐因之¶
游騎將軍魏置陳有之唐因之¶
游擊將軍漢置武帝以蘇建韓説為之後漢鄧晨亦為¶
之晉及陳並有之唐因之又置懐化大將軍歸徳将軍¶
以授蕃官¶
<pb:KR2m0009_WYG_064-20b>¶
　　諸校尉¶
漢武帝初置中壘屯騎歩兵越騎長水胡騎射聲虎賁¶
等校尉為八校各有司馬後漢以屯騎越騎歩兵長水¶
射聲為五校皆掌宿衛兵(按大駕鹵簿五校尉/在前各有鼓吹一部)各有司¶
馬(蔡質漢儀曰五營司/馬見校尉執版不拜)並屬北軍中侯時五校官顯職¶
閒而府寺寛敞輿服光麗伎巧必給故多以皇族肺腑¶
居之至靈帝又置西園八校尉(其名曰上軍中軍下軍/典軍助軍佐軍及左右)¶
(校/尉)自魏晉以下五校之名與後漢同唯後魏五校各置¶
<pb:KR2m0009_WYG_064-21a>¶
二十人¶
中壘校尉(漢掌北軍營壘門内又外掌西域後/漢省中壘但置北門中侯掌監五營)¶
屯騎校尉(漢掌騎士後漢初改為/驍騎建武十五年復舊)¶
歩兵校尉(漢掌上林苑門屯兵晉阮籍聞歩兵厨營人/善釀有貯酒三百斛求為之至隋屬鷹揚府)¶
越騎校尉(漢掌越騎越人内附以為騎也後漢初/改為青巾右校尉建武十五年復舊)¶
長水校尉(漢掌長水宣曲胡騎宣曲觀名胡騎之屯於/宣曲者宋志引韋昭曰長水校尉有胡騎廐)¶
(近長水故以為名長水蓋關/中小水名也又主烏桓騎也)¶
胡騎校尉(漢掌池陽胡騎不常置胡騎/之屯池陽者後漢并長水也)¶
<pb:KR2m0009_WYG_064-21b>¶
射聲校尉(漢掌待詔射聲士工射者㝠㝠中聞聲射則/中之因以名也須待命而射故曰待詔射聲)¶
虎賁校尉(漢掌輕車後/漢并射聲)¶
城門校尉(漢掌亰師城門屯兵凡八屯後漢掌雒陽城/門十一所若周禮司門干寳注曰如今校尉)¶
驃姚校尉(漢武以霍/去病為之)¶
䕶烏桓校尉(漢武帝時烏桓屬漢始於幽州部置之擁/節監領至後漢亦謂之領烏桓校尉後漢)¶
(主烏桓胡并領鮮/卑李膺為此官)¶
戊巳校尉(漢元帝初元元年置甲乙丙丁庚辛壬癸皆/有正位唯戊巳寄治耳此所置校尉亦無常)¶
(居故取戊巳為名一説戊巳居中鎮覆四/方漢所置校尉亦䖏西域之中撫諸國也)¶
<pb:KR2m0009_WYG_064-22a>¶
䕶羗校尉(後漢涼州部持節職如䕶烏桓/主西羌元康中改為涼州刺史)¶
儒林校尉(蜀先主以/周羣為之)¶
南蠻校尉(晉武帝扵襄陽置之元康中荆州刺史領江/左初省尋又置扵江陵齊書曰齊宋之際刺)¶
(史多不領南蠻别以重人居之唯齊豫/章郡王嶷為南蠻校尉荆湘二州刺史)¶
南夷校尉(晉武帝於寧州置之及/江左改曰鎮蠻校尉)¶
西戎校尉(晉武帝扵長安置之元康中改為雍/州刺史安帝義熙中又置治漢中)¶
寧蠻校尉(晉安帝置治襄/陽以授魯宗之)¶
䕶三巴校尉(宋置齊建元二/年改為刺史)¶
<pb:KR2m0009_WYG_064-22b>¶
武騎尉　屯騎尉　驍騎尉　游騎尉　飛騎尉　旅¶
騎尉　雲騎尉　羽騎尉　建節尉　奮武尉　宣惠¶
尉　綏徳尉　懐仁尉　守義尉　奉誠尉　立信尉¶
都十六尉並隋置以為武散官¶
昭武　振威　致果　翊衛　宣節　禦侮　仁勇¶
倍戎八校尉各有副尉並唐採前代諸校尉以下舊名¶
置自鎮軍将軍以下為武散官¶
　　右此所述唐朝武散官夲通典今考新唐書百官¶
<pb:KR2m0009_WYG_064-23a>¶
　　志兵部尚書條下載武散官共四十五階内有懐¶
　　化大将軍懐化将軍歸徳大将軍歸徳将軍其懐¶
　　化歸徳又各有中郎将郎将司階中候司戈執㦸¶
　　長上共十六階通典所不載其中壘至䕶三巴十¶
　　九校尉乃厯代所置即非唐散官武騎至立信十¶
　　六尉乃隋武散官亦非唐制因叙述校尉而錯見¶
　　於此耳¶
宋朝武選之稱自内客省至閤門使副為横班自皇城¶
<pb:KR2m0009_WYG_064-23b>¶
至供備庫使為諸司正使自皇城至供庫備副使為諸¶
司副使自内殿承制至三班借職為使臣元豐官制行¶
武階猶未䏻改政和二年乃詔易以新名正使為大夫¶
副使為郎而横班十二階使副亦然六年又増置宣正¶
履正協忠翊衛親衛大夫郎凡十階通為横班自太尉¶
至下班祗應凡五十三階¶
新官　　　　　　舊官¶
　太尉(政和新置以太尉夲秦主/兵官遂定為武階之首)¶
<pb:KR2m0009_WYG_064-24a>¶
　通侍大夫　　　　内客省使¶
　正侍大夫　　　　延福宫使¶
　宣政大夫(政和/新置)　　履正大夫(政和/新置)¶
　協忠大夫(政和/新置)¶
　中侍大夫　　　　景福殿使¶
　中亮大夫　　　　客省使¶
　中衛大夫　　　　引進使¶
　翊衛大夫(政和/新置)¶
<pb:KR2m0009_WYG_064-24b>¶
　親衛大夫(政和/増置)¶
　左武大夫　　　　東上閤門使¶
　右武大夫　　　　西上閤門使¶
　正侍郎(政和/増置)¶
　宣正郎(政和/増置)¶
　履正郎(政和/増置)¶
　協忠郎(政和/増置)¶
　中侍郎(政和/増置)¶
<pb:KR2m0009_WYG_064-25a>¶
　中亮郎　　　　客省副使¶
　中衛郎　　　　引進副使¶
　翊衛郎(政和/増置)¶
　拱衛郎(政和/増置)¶
　左武郎　　　　東上閤門副使¶
　右武郎　　　　西上閤門副使(已上係/横班)¶
　武功大夫　　　皇城使¶
　武徳大夫　　　宫苑左右騏驥内藏庫使¶
<pb:KR2m0009_WYG_064-25b>¶
　武顯大夫　　　左藏庫東西作坊使¶
　武節大夫　　　荘宅六宅文思使¶
　武畧大夫　　　内園洛苑如京崇儀使¶
　武經大夫　　　西京左庫藏使¶
　武義大夫　　　西京作坊東西染院使¶
　武翼大夫　　　供備庫使(已上係諸/司正使)¶
　武功郎　　　　皇城副使¶
　武徳郎　　　　宫苑左右騏驥内藏庫副使¶
<pb:KR2m0009_WYG_064-26a>¶
　武顯郎　　　　左藏庫東西作坊副使¶
　武節郎　　　　荘宅六宅文思副使¶
　武畧郎　　　　内園洛苑如亰崇義副使¶
　武經郎　　　　西京左藏庫副使¶
　武義郎　　　　西京作坊東西染院禮賔副使¶
　武翼郎　　　　供備庫副使(已上係諸/司副使)¶
　敦武郎　　　　内殿承制¶
　修武郎　　　　内殿崇班¶
<pb:KR2m0009_WYG_064-26b>¶
　從義郎　　　　東頭供奉官¶
　秉義郎　　　　西頭供奉官¶
　忠訓郎　　　　左侍禁¶
　忠翊郎　　　　右侍禁¶
　成忠郎　　　　左班殿直¶
　保義郎　　　　右班殿直¶
　承節郎　　　　三班奉職¶
　承信郎　　　　三班借職(以上係/使臣)¶
<pb:KR2m0009_WYG_064-27a>¶
　下班祗應　　　殿侍¶
　　右宋制武階舊有横行正使横行副使有諸司正¶
　　使諸司副使有使臣政和易以新名正使為大夫¶
　　副使為郎横行正副亦然於是有郎居大夫之上¶
　　至紹興始釐正其序(自正侍郎至右武郎舊在武/功大夫之上今釐正在武翼)¶
　　(大夫之下武/經郎之上)又通侍大夫舊為内客省使國朝未¶
　　嘗除人自易武階不遷通侍沿初意也轉至忠侍¶
　　無磨勘者特㫖除修武郎以上為大使臣承信郎¶
<pb:KR2m0009_WYG_064-27b>¶
　　以上為小使臣五年一轉至武功大夫有止法¶
　　進武校尉　進義校尉　下班祗應　進武副使¶
　　　進義副尉　守闕進義副尉　進勇副尉　守¶
　　闕進勇副尉　以上無品二校尉參吏部下班參¶
　　兵部以下並參刑部¶
元豐初定官制或請併内侍官名易之神宗曰祖宗為¶
此名有深意豈可輕議政和二年始改焉凡十有二階¶
新官　　　　　　舊官¶
<pb:KR2m0009_WYG_064-28a>¶
　供奉官　　　　内東頭供奉官¶
　左侍禁　　　　内西頭供奉官¶
　右侍禁　　　　殿直¶
　左班殿直　　　髙品¶
　右班殿直　　　髙班¶
　黄門　　　　　黄門¶
　祗候侍禁　　　祗候殿頭¶
　祗候殿直　　　祗候髙班¶
<pb:KR2m0009_WYG_064-28b>¶
　祗候黄門　　　祗候髙班内品¶
　内品¶
　祗候内品¶
　貼祗候内品(以上三名/仍舊不改)¶
　　按唐宦者所厯散官與文官同仇士良至開府儀¶
　　同三司請廕其子給事中李中敏判云開府階誠¶
　　宜廕子謁者監何由有兒是也此外則貴璫之階¶
　　官至金紫光禄大夫正議大夫者多有之祖宗立¶
<pb:KR2m0009_WYG_064-29a>¶
　　法不以内侍溷清流故曰有階官云¶
政和初既易武階而醫官之名亦遂改焉凡十有四階¶
新官　　　　　　　　　舊官¶
　和安成安成全成和大夫　軍器庫使¶
　保和大夫　　　　　　西陵錦使¶
　保安大夫　　　　　　𣙜易使¶
　翰林良醫　　　　　　翰林醫官使¶
　和安成和成安成全郎　軍器庫副使¶
<pb:KR2m0009_WYG_064-29b>¶
　保和郎　　　　　　西陵錦副使¶
　保安郎　　　　　　𣙜易副使¶
　翰林醫正　　　　　翰林醫官副使¶
　凡除職事官以寄禄官品之髙下為凖髙一品以上¶
　為行下一品為守下二品已下為試品同者否紹聖¶
　三年戸部侍郎吴居厚言神宗官制凡䑓省寺監之¶
　制有行守試三等之别元祐中裁減冗費而職事官¶
　兼行者第存虚名而已請付有司講復舊制從之四¶
<pb:KR2m0009_WYG_064-30a>¶
　年翰林學士蒋之竒言所謂試則非正官也今尚書¶
　侍郎皆正官而謂之試失之矣如以其階卑則謂之¶
　守可也臣請凡有正官者皆改試為守崇寧中吏部¶
　授選人差遣亦用資序髙下分行守試三等政和三¶
　年詔選人在京職事官依品帶行守試其外任則否¶
　宣和以後官髙而仍舊職者謂之領官卑而職髙者¶
　謂之視故有庶官視從官從官視執政執政視宰相¶
　凡道官亦視文階云¶
<pb:KR2m0009_WYG_064-30b>¶
　　勲官¶
上柱國柱國皆椘之寵官楚懐王使柱國昭陽将兵攻¶
齊陳軫問楚國之法破軍殺將者何以貴之昭陽曰其¶
官為上柱國是也(陳勝為王蔡/賜為上柱國)厯代無聞至後魏孝荘¶
以爾朱榮有翊載之㓛拜為柱國大将軍位在丞相上¶
又拜大丞相天柱大将軍増佐吏及榮敗後天柱及柱¶
國將軍官遂廢(天柱之名尊崇莫大昔王莾末劉伯升/起兵自號天柱大将軍而梁末侯景充)¶
(建業後亦自為宇宙大/将軍都督六合諸軍事)至大統中始以宇文泰為之其¶
<pb:KR2m0009_WYG_064-31a>¶
後功參佐命聲實俱重者亦居此職自大統十六年以¶
前任者凡有八人(宇文泰元欣隴西公緯李弼/獨孤信趙貴于謹侯莫陳崇)時宇文¶
泰任總百揆督中外軍事元欣以魏氏懿戚從容禁闥¶
而已其餘六人各督二大将軍凡十二大将軍當時榮¶
盛莫以為比其稱門閥者咸推八柱國家其後功臣位¶
至柱國者衆矣咸是散秩無復統御也後周建徳四年¶
増置上柱國大将軍隋置上柱國柱國以酬勲勞並為¶
散官實不理事(楊元感以父素軍功位至柱國與其父/俱為第二品朝㑹則齊列後文帝乃命)¶
<pb:KR2m0009_WYG_064-31b>¶
(元感降/一等也)唐改為上柱國及柱國¶
秦有䕶軍都尉漢因之髙帝以陳平為䕶軍中尉盡䕶¶
諸将然則復以都尉為中尉(陳平為䕶軍中尉人讒之/曰平受諸将金多者得善)¶
(䖏金少者/得惡䖏)武帝元狩四年以䕶軍都尉屬大司馬於時¶
復為都尉矣(成帝綏和元年居/大司馬府比司置)哀帝元夀元年更名司¶
寇平帝元始元年更名䕶軍(初韓安國以䕶軍将軍擊/匈奴趙充國以大将軍都)¶
(尉擊武/都也)漢東京省班固為大将軍中䕶軍𨽻将軍幕府¶
非漢朝列職魏武帝為丞相以韓浩為䕶軍史奐為領¶
<pb:KR2m0009_WYG_064-32a>¶
軍亦非漢官也建安十二年改䕶軍為中䕶軍領軍為¶
中領軍魏初因置䕶軍将軍主武官選𨽻領軍晉世則¶
不𨽻矣(厯代史籍皆云䕶軍将軍主武官選則領軍無/主選之文唯陶藻職官要録云領軍将軍主武)¶
(官選舉而䕶軍不言主選又引曹昭叔&KR0274;孝詩叙曰余/年三十遷中領軍總六軍之要秉選舉之機以此為證)¶
(今按漢髙帝初以陳平為䕶軍中尉已令主武官選矣/故陳平有受金之讒又魏畧云䕶軍之官總統諸将主)¶
(武官選前後當此官者不䏻止貨賂故蒋濟為䕶軍時/有謠曰欲求牙門當得千匹五百人督得五百匹司馬)¶
(宣王與濟善聞此聲以問濟濟無以解之及夏侯元代/濟故不䏻止絶人事及晉景帝代元為中䕶軍整頓法)¶
(度人莫敢犯者又王隠晉書曰景帝為中䕶軍作選用/之法舉不越功吏無私焉又晉起居注云武帝詔曰中)¶
<pb:KR2m0009_WYG_064-32b>¶
(䕶軍職典戎選宜得幹才遂以羊琇為之宋志又云主/武官選按此則䕶軍主選明矣而陶藻所言領軍主選)¶
(及昭叔之叙者當因省併之際/為一時之權宜非厯代之恒制)元帝永昌元年省䕶軍¶
併領軍明帝太寧二年復置魏晉江右領䕶各領營兵¶
江左以来領軍不復别置營總管二衛驍騎材官諸營¶
䕶軍猶别有營也(周顗庾亮王義之謝安/王彪之等並為䕶軍)宋䕶軍将軍¶
一人掌外軍領䕶軍重者為領軍将軍䕶軍将軍資輕¶
者為中領軍中䕶軍(其官屬有長史司馬功曹主/簿五官受命出征則置參軍)齊梁¶
陳並有之北齊䕶軍府統四中郎将皆置佐史隋煬帝¶
<pb:KR2m0009_WYG_064-33a>¶
十二衛每衛置䕶軍四人以副將軍將軍無則一人攝¶
尋改䕶軍為虎賁郎將唐採前代舊名置上䕶軍䕶軍¶
輕車將軍漢武帝置以公孫賀為之又有輕車校尉梁¶
陳後魏北齊亦有輕車將軍唐採舊名置上輕車都尉¶
輕車都尉¶
騎都尉漢武帝置以李陵為之更始初亦有故時謡云¶
爛羊胃騎都尉晉以後厯代皆有之唐採舊名置上騎¶
都尉騎都尉¶
<pb:KR2m0009_WYG_064-33b>¶
驍騎尉　飛騎尉　雲騎尉　武騎尉並隋置為文散¶
官唐採置自上柱國以下並為勲官¶
宋制勲官十有二¶
　上柱國　柱國　上䕶軍　䕶軍　上輕車都尉¶
　輕車都尉　上騎都尉　騎都尉　驍騎尉　飛騎¶
　尉　雲騎尉　武騎尉¶
　　右騎都尉以上兩府並武臣正任已上經恩加兩¶
　　轉文武朝官加一轉武騎尉以上京官加一轉朝¶
<pb:KR2m0009_WYG_064-34a>¶
　　官雖未至驍騎尉經恩亦便加騎都尉¶
功臣¶
　推忠　佐理　協謀　同徳　守正　亮節　翊戴¶
　贊治　崇仁　保運　經邦¶
　　右以賜中書樞密院臣僚(宰相初加六字餘臣初/加四字其次並加兩字)¶
　　(舊有功臣/者改賜之)¶
　推忠　保徳　翊戴　守正　亮節　同徳　佐運¶
　　崇仁　協恭　贊治　宣徳　純誠　保節　保¶
<pb:KR2m0009_WYG_064-34b>¶
　順　忠亮　竭誠　奉化　効順　順化¶
　　右以賜皇子皇親文武臣僚外臣(初加四字/次加兩字)¶
　拱衛　翊衛　衛聖　保順　忠勇　拱極　䕶聖¶
　　奉慶　果毅　肅衛¶
　　右以賜諸班直将士禁軍(初加二字冄/加亦如之)¶
政和中罷勲官淳熙末朝議欲復之以旌有功如貼職¶
之比後亦不果行惟安南闍婆占城三國王始封加上¶
柱國南丹州刺史加武騎尉焉加功臣號始於唐徳宗¶
<pb:KR2m0009_WYG_064-35a>¶
宋朝因之至元豐乃罷中興後加賜者三人而已韓世¶
忠楊武翊運功臣張俊安民静難功臣劉光世和衆輔¶
國功臣此外惟安南國王初除及經恩亦加功號¶
　　岳氏愧郯録曰按階散勲官在前世合扵一至唐¶
　　則析而為二階勲功臣檢校在唐則析扵四而夲¶
　　朝則合扵一其用與不用實寓見扵是自宋齊梁¶
　　陳後魏北齊以来諸九品官皆以将軍為品秩謂¶
　　之加戎號比正如國初軍制皆以御史為品秩謂¶
<pb:KR2m0009_WYG_064-35b>¶
　　之加憲銜也梁制雖親王起家未加将軍不開府¶
　　不置佐史官可以見一時以此號為重然其實未¶
　　嘗将屯亦虚名耳隋既受命髙祖採後周之制置¶
　　上柱國柱國上大将軍大将軍上開府儀同三司¶
　　開府儀同三司上儀同三司儀同三司大都督帥¶
　　都督都督總十一等以酬勤勞又有特進左右光¶
　　禄大夫金紫光禄大夫銀青光禄大夫朝議大夫¶
　　朝散大夫並為散官又加文武官之徳聲者並不¶
<pb:KR2m0009_WYG_064-36a>¶
　　理事又有翊軍等四十三號将軍品凡十六等為¶
　　散號将軍以加将校居曺有職務者為執事官無¶
　　職務者為散官戎上柱國已下為散實官軍為散¶
　　號官諸省及左右衛武候餘左右監門府為内官¶
　　自餘為外官散官之名肇見扵是遷考漢制光禄¶
　　大夫太中大夫郎議郎中郎侍郎郎中皆無員多¶
　　至數十人特進奉朝請亦皆無職守優游禄秩則¶
　　官之有散自漢已有之矣然當時之仕扵朝者不¶
<pb:KR2m0009_WYG_064-36b>¶
　　任以事則置之散正如今日宫觀設官之比未有¶
　　以職為實以散為號如後世者也故成都侯王商¶
　　以特進領城門兵置幕府得舉吏是正如今日兼¶
　　官不可以官稱為比梁制左右光禄金紫光禄太¶
　　中中散等大夫並無員以養老疾遡而考之魏晉¶
　　宋齊元魏下而考之陳北齊後周隋亦莫不有之¶
　　九品十八班之間元魏初又嘗置散官五等其品¶
　　第五至第九百官有闕則取扵其中以補之蓋皆¶
<pb:KR2m0009_WYG_064-37a>¶
　　以儲才待湏而亦與諸職事官均其勞佚也逮隋¶
　　開皇六年始置六品以下散官八郎為正階八尉¶
　　為從階通而觀之則九品之内皆有散官以酬勞¶
　　矣惟正一品虚而不置所以章其貴也煬帝嗣位¶
　　多所改更先罷特進次罷十一等酬勞官八郎八¶
　　尉四十三號将軍併省朝議大夫置九大夫八尉¶
　　自一品至九品别有其制繼雖復儒林郎文林郎¶
　　列之七品八品正乃𨽻祕書省置二十人若三十¶
<pb:KR2m0009_WYG_064-37b>¶
　　人専以明經待問撰録文史為職又若職事官無¶
　　與扵散階也尋又置散騎郎二十人為從五品承¶
　　議通直郎各三十人為正從六品宣徳宣義郎各¶
　　四十人為正從七品徵事将仕郎各五十人為正¶
　　從八品常從奉信郎各五十人為正從九品是為¶
　　正員並得禄當品又各有散員郎無禄隋又改常¶
　　從為登仕奉信為散從自散騎而下皆主出使量¶
　　事大小據品以發之則正如國初九品京朝官皆¶
<pb:KR2m0009_WYG_064-38a>¶
　　在京師其罷職者歸夲班守夲官其出使者知某¶
　　州轉運某路之制耳尚書省六曺皆置承務郎一¶
　　人同員外郎之職乃正與今尚書郎等又非散號¶
　　如限員以設官使其别有所授決知其必不復徒¶
　　𢃄以為羙觀也而唐乃析之郎大夫之秩光禄中¶
　　散之養疾儒林文林之待問一歸之於文散散號¶
　　将軍參取雜置益以校尉一歸之於武散柱國等¶
　　號夲以酬勞武騎諸稱並同郎位一歸之扵勲官¶
<pb:KR2m0009_WYG_064-38b>¶
　　則階散也勲官也唐雖因隋而所用未嘗因隋有¶
　　職者改為虚名徒名者置在兼秩是所謂前世合¶
　　扵一而唐則析為二史大奈與髙祖興太原飲馬¶
　　泉之戰功多授光禄大夫階李晟以克復元勲立¶
　　功時諸子未官宰相以聞即日詔子愿為上柱國¶
　　故事柱國門列㦸遂父子皆賜杜淹貞觀中檢校¶
　　吏部尚書再加檢校侍中代宗以射生軍清難而¶
　　有寳應之稱徳宗以涇軍煽逆而有定難之號後¶
<pb:KR2m0009_WYG_064-39a>¶
　　隨事而賜亦無定名故唐之有功者或叙階或賜¶
　　勲或加以檢校或寵以名號皆上之人有以寓一¶
　　時之微權而初無階升必致之道四者並用而又¶
　　申之以封爵重之以實封馭貴馭富又雜取而輔¶
　　之在祖宗朝若功臣之名猶有官不當賜而特賜¶
　　如開寳之扵王明太平興國之扵杜彦釣陳信從¶
　　郝正大中祥符之扵王丞羙天禧之扵向漢通南¶
　　渡以後髙皇舉久廢之典以寵二三大将其他則¶
<pb:KR2m0009_WYG_064-39b>¶
　　不多見也每一遇郊官至某則加功臣若干字酬¶
　　勲若干級進階若干等徹國若干戸並舉而予之¶
　　故世但以為煩而不見其用是所謂唐析於四而¶
　　夲朝則合扵一既合矣而不䏻分此所以發神宗¶
　　皇帝之獨斷一舉而盡去之也政和罷勲官徒以¶
　　太平之世不欲用議易之而未暇孝宗淳熙間廷¶
　　䇿多士發為清問有意復之而未䏻誠使無並用¶
　　之術祖已成之例一歸之有司則雖無復可也因¶
<pb:KR2m0009_WYG_064-40a>¶
　　虚以濟實即名以輔治一歸之君上則雖盡復之¶
　　亦可也世之議者多以其名之混淆未易别白故¶
　　表而著之以俟觀者擇焉¶
檢校官一十九¶
　太師　太尉　太傅　太保　司徒　司空　左僕¶
　射　右僕射　吏部尚書　兵部尚書　戸部尚書¶
　　刑部尚書　禮部尚書　工部尚書　左散騎常¶
　侍　右散騎常侍　太子賔客　國子祭酒　水部¶
<pb:KR2m0009_WYG_064-40b>¶
　員外郎¶
　　右皇子初授官加太尉初除樞密使使相及曽任¶
　　宰相樞密使除節度使加太傅初除宣徽節度使¶
　　加太保宗室初除使相加尚書左僕射特除并換¶
　　授諸司使已上加工部尚書諸司副使加右散騎¶
　　常侍除通事舍人内殿崇班以上初授加太子賔¶
　　客副率以上并三班及吏職蕃官軍員該㤙加國¶
　　子祭酒廂都指揮使止扵司徒軍都指揮使忠佐¶
<pb:KR2m0009_WYG_064-41a>¶
　　馬歩都軍頭止扵司空軍班都虞候忠佐副都軍¶
　　頭以上止扵左右僕射諸軍指揮使止扵吏部尚¶
　　書其官止遇恩則加階爵功臣¶
　　建炎以来朝野雜記曰檢校官者自唐以来有之¶
　　凡内職崇班(今修/武郎)武臣副率以上初除及該恩皆¶
　　帯若文武臣則樞密宣徽節度使始帶焉自三公¶
　　(謂太尉司/徒司空)三司僕射尚書常侍至賔客祭酒凡十¶
　　餘等元豐改官制武臣承宣使已下皆罷惟存檢¶
<pb:KR2m0009_WYG_064-41b>¶
　　校三公三師以待節度使之久次者政和後改三¶
　　公為三少若武臣累加至檢校少師則拜太尉文¶
　　臣累加檢校少師則拜開府儀同三司安南國王¶
　　初襲封加檢校太尉經恩遷檢校太師外蕃刺史¶
　　州則檢校太子賔客此外不帶云¶
　　朱子語録曰祖宗之法除三孤三公者必湏建節¶
　　加檢校太子少保少師之𩔖然後除開府儀同三¶
　　司既除開府然後除三孤三公南渡以来如張韓¶
<pb:KR2m0009_WYG_064-42a>¶
　　劉岳諸武臣猶是如此外皆不帶今則不然既建¶
　　節便抹過檢校徑除開府至三孤三公矣¶
　¶
　¶
　¶
　¶
　¶
　¶
<pb:KR2m0009_WYG_064-42b>¶
　¶
　¶
　¶
　¶
　¶
　¶
　¶
　文獻通考卷六十四¶
