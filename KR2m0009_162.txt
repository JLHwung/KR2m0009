# -*- mode: mandoku-view; -*-
#+TITLE: 文獻通考
#+DATE: 2015-08-24 22:49:36.084874
#+PROPERTY: ID KR2m0009
#+PROPERTY: BASEEDITION WYG    
#+PROPERTY: JUAN 卷一百六十二 
<pb:KR2m0009_WYG_162-1a>¶
欽定四庫全書¶
　文獻通考卷一百六十二¶
　　鄱　陽　馬　端　臨　　貴　與　著¶
　刑考一¶
　　刑制¶
虞舜象以典刑(象法也法用當/刑用不越法)流宥五刑(宥寛也以流/放之法寛五)¶
(刑/)鞭作官刑(以鞭為治/官事之刑)扑作教刑(扑榎椘也不勤/道業則榎椘之)金作¶
贖刑𤯝災肆赦怙終賊刑(註見贖及/詳讞門)欽哉欽哉惟刑之¶
<pb:KR2m0009_WYG_162-1b>¶
恤哉流共工扵幽州放驩兠扵崇山竄三苖扵三危殛¶
鯀扵羽山(註見徒/流門)四罪而天下咸服¶
帝曰臯陶蠻夷猾夏寇賊姦宄(猾亂也羣行攻劫曰寇/殺人曰賊在外曰姦在)¶
(内曰/宄)汝作士五刑有服(士理官也五刑墨劓剕宫大/辟服從也言得輕重之中正)五¶
服三就(既從五刑謂服罪也行刑當就三/處大罪扵原野大夫扵朝士扵市)五流有宅五¶
宅三居(註見徒/流門)惟眀克允¶
帝曰臯陶惟兹臣庶㒺或干予正(或有也無有干/我正言順命)汝作¶
士眀扵五刑以弼五教期扵予治刑期扵無刑民恊扵¶
<pb:KR2m0009_WYG_162-2a>¶
中(合扵大/中之道)時乃功𢡟哉臯陶曰帝徳㒺愆臨下以簡御¶
衆以寛罰弗及嗣賞延扵世(嗣亦世俱謂子延及也父/子罪不相及而及其賞道)¶
(徳之/政)宥過無大刑故無小罪疑惟輕功疑惟重(見詳/讞門)與¶
其殺不辜寧失不經好生之徳洽扵民心兹用不犯扵¶
有司¶
　吕刑苖民弗用靈制以刑惟作五虐之刑曰法(三苖/之君)¶
　(習蚩尤之惡不用善化民而制以/重刑惟為五虐之刑自謂得法)殺戮無辜爰始淫¶
　為劓刵椓黥(三苖之主頑凶苦民敢行虐刑以殺戮/無辜扵是始大為截人耳鼻㭬陰黥面)¶
<pb:KR2m0009_WYG_162-2b>¶
　(以加無辜/故曰五虐)¶
　越兹麗刑并制㒺差有辭(苗民扵此施刑并制無罪/無差有直辭者言淫濫也)¶
　民興胥漸泯泯棼棼㒺中扵信以覆詛盟(三苗之民/凟扵亂政)¶
　(起相漸化泯泯為亂棼棼同惡皆/無中扵信義以反背詛盟之約)虐威庶戮方吿無¶
　辜扵上上帝監民㒺有馨香徳刑發聞惟腥(三苖虐/政作威)¶
　(衆被戮者萬方各吿無罪扵天天視苖民無/有馨香之行其所以為徳刑發聞乃惟腥臭)皇帝哀¶
　矜庶戮之不辜報虐以威遏絶苖民無世在下(皇帝/帝堯)¶
　(也哀矜衆被戮者之不辜乃報為虐者/以威誅遏絶苖民使無世位在下國也)¶
<pb:KR2m0009_WYG_162-3a>¶
　　丁謐論曰堯典曰象以典刑流宥五刑鞭作官刑¶
　　扑作教刑金作贖刑怙終賊刑咎繇曰天討有罪¶
　　五刑五用哉吕刑曰蚩尤惟始作亂延及扵平民¶
　　㒺不寇賊惟作五虐之刑曰法殺戮無辜爰始淫¶
　　為劓刵㭬黥按此則肉刑在扵蚩尤之世而堯舜¶
　　以流放代之故黥劓之文不載唐虞之籍而立刑¶
　　之數亦不具扵聖人之㫖也禹承舜禪與堯同治¶
　　必不釋二聖而逺則凶頑固可知矣湯武之王獨¶
<pb:KR2m0009_WYG_162-3b>¶
　　将奚取吕刑之云即叔向所謂三辟之興皆叔世¶
　　也此則近君子有徴之言矣¶
夏作禹刑¶
殷湯制官刑儆扵有位曰敢有恒舞扵宫酣歌扵室時¶
謂巫風敢有殉扵貨色恒扵逰畋時謂淫風敢有侮聖¶
言逆忠直逺耆徳比頑童時謂亂風惟兹三風十愆卿¶
士有一扵身家必䘮邦君有一扵身國必亡臣下不匡¶
其刑墨具訓扵䝉士(邦君卿士則以争臣自匡臣不正/君服墨刑鑿其額湼以墨䝉士例)¶
<pb:KR2m0009_WYG_162-4a>¶
(謂下士士以争/友僕隸自匡正)¶
紂無道罪人以族焚炙忠良刳剔孕婦又為炮烙之刑¶
(膏銅柱加之以炭令有罪/者行焉命曰炮烙之刑)醢九族脯鄂侯周西伯獻洛¶
西之地以請除炮烙之刑紂許之¶
周官大司寇之職掌建邦之三典以佐王刑邦國詰四¶
方一曰刑新國用輕典(新國者新辟地立君之國/民未習扵教故用輕法)二曰¶
刑平國用中典(平國承平守成之國也/用中典者常行之法)三曰刑亂國用¶
重典(亂國篡弑叛&KR0647;之國用重/典者以其化惡伐滅之)以五刑糾萬民(刑亦法/也糾猶)¶
<pb:KR2m0009_WYG_162-4b>¶
(察異/也)一曰野刑上功糾力(功農功/力勤力)二曰軍刑上命糾守¶
(命将命也守不失部伍反/守劉音狩註同将子匠)三曰鄉刑上徳糾孝(徳六徳/也善事)¶
(父母/為孝)四曰官刑上䏻糾職(䏻能其事也/職職事修理)五曰國刑上愿¶
糾暴(愿慤慎也暴當為恭字之誤也角愿音/願劉又音原依注暴作恭慤苦  反)以圜土聚¶
教罷民(圜土獄城也聚罷民其中困苦以教/之為善也民不愍作勞有似扵罷)凡害人者¶
寘之圜土而施職事焉以眀刑恥之(害人謂為邪惡已/有過失麗扵法者)¶
(以其不改犯法寘之圜土繫教之庶其困悔而䏻改也/寘置也施職事以所䏻役使之眀刑書其罪惡扵大方)¶
(版著/其背)其䏻改者反扵中國不齒三年(反扵中國謂舎之/還扵故鄉里也司)¶
<pb:KR2m0009_WYG_162-5a>¶
(圜職曰上罪三年而舎中罪二年而舎下罪/一年而舎不齒者不得以年次列扵平民)其不䏻改¶
而出圜土者殺(出謂/逃亡)以兩造禁民訟入束矢扵朝然後¶
聼之(訟謂以其財貨相吿者造至也使訟者兩至既兩/至使入束矢乃治之也不至不入束矢則是自服)¶
(不直者也必入矢者取其直也詩曰其直如矢古者一/弓百矢束矢其百箇與  造七報反注同箇古賀反與)¶
(音/餘)以兩劑禁民獄入鈞金三日乃致扵朝然後聼之(獄/謂)¶
(相吿以罪名者劑今劵書也使獄者各齎劵書既兩劵/書使入鈞金又三日乃治之重刑也不劵書不入金則)¶
(是亦自服不直者也必入金者取其/堅也三十斤曰鈞  兩劑子随反)以嘉石平罷民(嘉/石)¶
(文石也㔁之外朝門左平成也成之/使善  文石之字劉音問□音樹)凡萬民之有罪過¶
<pb:KR2m0009_WYG_162-5b>¶
而未麗扵法而害扵州里者桎梏而坐諸嘉石役諸司¶
空重罪旬有三日坐朞役其次九日坐九月役其次七¶
日坐七月役其次五日坐五月役其下罪三日坐三月¶
役使州里任之則宥而舎之(有罪過謂邪惡之人所罪/過者也麗附也未附扵法)¶
(未著扵法也木在足曰桎在手曰梏役諸司空坐日訖/使給百工之役也役月訖使其州里之人任之乃赦之)¶
(宥寛也反桎音質梏古毒反/著直略  下附猶著皆同)以肺石逹窮民(肺石赤石/也窮民天)¶
(民之窮而無吿/者  肺芳廢反)凡逺近惸獨老幼之欲有復扵上而其¶
長弗逹者立扵肺石三日士聼其辭以吿扵上而罪其¶
<pb:KR2m0009_WYG_162-6a>¶
長(無兄弟曰惸無子孫曰獨復猶報也上謂王與六卿/也報之者若上書詣公府言事矣長謂諸侯若卿遂)¶
(大/夫)正月之吉始和布刑扵邦國都鄙乃縣刑象之法扵¶
象魏使萬民觀刑象挟日而歛之(正月朔日布王刑扵/天下正歳又縣其書)¶
(重之同縣音元註/及下  挟子恊反)凡邦之大盟約涖其盟書而登之扵¶
天府(涖臨也天府祖廟之藏/  約扵妙反藏才浪反)太史内史司㑹及六官皆¶
受其貳而藏之(六官六卿之官也貳副也/  會古外反下司會皆同)凡諸侯之獄¶
訟以邦典定之(邦典六典也以六典待邦/國之治  治直吏反下同)凡卿大夫之¶
獄訟以邦法㫁之(邦法八法也以八法待官府/之治  㫁丁亂反下注皆同)凡庶民¶
<pb:KR2m0009_WYG_162-6b>¶
之獄訟以邦成弊之(邦成八成也以官成待萬民之治/故書弊為憋鄭司農云慗當為弊)¶
(邦成謂若今時決事比也弊之㫁/其獄訟也故春秋傳曰弊獄邢侯)¶
小司寇以五刑聼萬民之獄訟附扵刑用情訊之至扵¶
旬乃弊之讀書則用法(附猶著也訊言也用情理言之/冀有可以出之者十日乃㫁之)¶
(讀書則用法如今/時讀鞫已乃論之)凡命夫命婦不躬坐獄訟(為治獄吏䙝/尊者也不身)¶
(坐者必使其/屬若子弟也)凡王之同族有罪不即市(鄭司農云刑諸/甸師氏禮記曰)¶
(刑扵隐者不與/國人慮兄弟)以五聲聼獄訟求民情一曰辭聼(觀其/出言)¶
(不直/則煩)二曰色聼(觀其顔色/不直則赧)三曰氣聼(觀其氣息/不直則喘)四曰耳¶
<pb:KR2m0009_WYG_162-7a>¶
聼(觀其聼聆/不直則惑)五曰目聼(觀其眸子視/不直則眊然)以八辟麗邦法附¶
刑罰以三刺㫁庶民獄訟之中(詳見註並/見詳讞門)歳終則令羣¶
士計獄弊訟登中扵天府(上其所㫁/獄訟之數)正歳帥其屬而觀¶
刑象令以木鐸曰不用法者國有常刑令羣士(遂士/以下)乃¶
宣布扵四方憲刑禁(宣徧也憲表也謂縣之/也刑禁士師之五禁)¶
士師之職掌國之五禁之法以左右刑罰一曰宫禁二¶
曰官禁三曰國禁四曰野禁五曰軍禁皆以木鐸徇之¶
扵朝書而縣扵門閭(左右助也助刑罰者助其禁民為/非也宫王宫也官官府也國城中)¶
<pb:KR2m0009_WYG_162-7b>¶
(也古之禁書亡矣今宫門有符籍官府有無故擅入城/門者有離載下帷野有田律軍有囂讙夜行之禁其觕)¶
(可言者䟽曰古者之禁書在儀禮三千條内而在亡中/故舉漢法以况之離載下帷者謂在車離耦耦載而下)¶
(惟恐是姦非故禁之古之設刑者以刑止刑以殺止殺/是欲不使犯罪故扵刑外豫設禁禁民使不犯刑是左)¶
(右助刑罰使民無麗扵罪也書而縣扵閭門者/爾雅云巷門謂之閭則懸扵處處巷閭使知之)以五戒¶
先後刑罰毋使罪麗扵民一曰誓用之扵軍旅二曰誥¶
用之扵㑹同三曰禁用諸田役四曰糾用諸國中五曰¶
憲用諸都鄙(先後猶左右也誓誥扵書則甘誓大誥之/屬禁則軍禮曰無干車無自後射此其類)¶
(也糾憲/未聞)掌官中之政令(大司寇之/官府中也)察獄訟之辭以詔司¶
<pb:KR2m0009_WYG_162-8a>¶
寇㫁獄弊訟致邦令(詔司寇若今白聼正法觧/也致邦令者以法報之)掌士之¶
八成(八成者行事有八篇/若今時決事比矣)一曰邦汋(汋讀如酌邦汋者/斟酌盗取國家宻)¶
(事若今時刺/探尚書事)二曰邦賊(為&KR0647;/亂者)三曰邦諜(為異國/反間)四曰犯¶
邦令(干冐王/教令者)五曰撟邦令(稱詐以有為/者撟音矯)六曰為邦盜(竊/取)¶
(國之寳/藏者)七曰為邦朋(朋黨相阿使/政不平者)八曰為邦誣(誣㒺君/臣使事)¶
(失/實)若邦凶荒則以荒辯之法治之(𤣥謂辯當為貶聲之/誤也遭飢荒則刑罰)¶
(國事有所貶損作權時法也朝士職曰若邦凶/荒札䘮寇戎之故則令邦國都家縣鄙慮刑貶)令移民¶
通財糾守緩刑(移民就賤救困也通財補不足也/糾守衛盜賊也緩刑舒民心也)凡以¶
<pb:KR2m0009_WYG_162-8b>¶
財獄訟者正之以傳别約劑(傳别中别手書也約劑各/所持劵也若今時市買為)¶
(劵書以别之各得其一/訟則按劵以正之也)¶
鄉士掌國中(謂六鄉之/獄在國中)各掌其鄉之民數而糾戒之(鄉/士)¶
(八人言各者四/人而分主三鄉)聼其獄訟察其辭辯其獄訟異其死刑¶
之罪而要之二旬而職聽於朝(辯異謂殊其文書也要之/為其罪法之要辭如今劾)¶
(矣十日乃以職事治之/扵外朝容其自反覆)司寇聼之㫁其獄弊其訟扵朝¶
羣士司刑皆在各麗其法以議獄訟(麗附也各附致/其法以成議也)獄¶
訟成士師受中恊日刑殺肆之三日(受中謂受獄訟之/成也鄭司農云若)¶
<pb:KR2m0009_WYG_162-9a>¶
(今二千石受其獄也中者刑罰之中也恊合也和也和/合支幹善日若今時望後利日也肆之三日春秋傳曰)¶
(三日弃疾請尸論語曰肆諸市朝言謂士師既受獄訟/之成鄉士則擇其可刑殺之日至時徃涖之尸之三日)¶
(乃反/也)若欲免之則王㑹其期(免猶赦也期謂鄉士職聼/王朝司寇聼之日王欲赦)¶
(之則用此時/親徃議之)¶
遂士掌四郊(六遂之獄/在四郊)各掌其遂之民數而糾其戒令(遂/士)¶
(十二人言各者/二人分一遂)聼其獄訟(以下同/鄉士)二旬而聼扵朝(以下/同鄉)¶
(士/)協日就郊而刑殺各扵其遂肆之三日若欲免之則¶
王令三公㑹其期¶
<pb:KR2m0009_WYG_162-9b>¶
縣士掌野(鄭司農云掌三百里至四百里大夫所食𤣥/謂地距王城二百里以外至三百里曰野三)¶
(百里以外至四百里曰縣四百里以外至五百里曰都/都縣野之地其邑非王子弟公卿大夫之采地則皆公)¶
(邑也謂之縣掌其獄焉言掌野者郊外曰野大總言之/也獄居近野之縣獄在二百里上縣之縣獄在三百里)¶
(上都之縣獄/在四百里上)各掌其縣之民數糾其戒令而聼其獄訟¶
(以下同/鄉士)三旬而職聽於朝(以下同/鄉士)刑殺各就其縣肆之三¶
日若欲免之則王命六卿㑹其期¶
方士掌都家(鄭司農云掌四百里至五百里公所食𤣥/謂都王子弟及公卿之采地家大夫之采)¶
(地大都在量地小都在縣地家邑在梢/地不言掌其民數民之不純屬王也)聼其獄訟之辭¶
<pb:KR2m0009_WYG_162-10a>¶
辯其死刑之罪而要之三月而上獄訟扵國(三月乃上/要者又變)¶
(朝言國以其/自有君異之)司寇聼其成扵朝羣士司刑皆在各麗其¶
法以議獄訟(成平/也)獄訟成士師受中書其刑殺之成與¶
其聼獄訟者(都家之吏自恊日刑殺但書其成與/治獄之吏姓名備反覆有失實者)¶
訝士掌四方之獄訟(謂諸侯/之獄訟)諭罪刑扵邦國(吿曉以麗/罪及制刑)¶
(之本/意)凡四方之有治扵士者造焉(謂讞疑辨事先来詣/乃通之扵士師也如)¶
(今郡國亦時遣主/者吏詣廷尉議者)四方有亂獄則徃而成之(亂獄謂君/臣宣淫上)¶
(下相虐者也徃而成之/猶吕歩舒徃治淮南獄)¶
<pb:KR2m0009_WYG_162-10b>¶
朝士凡士之治有期日國中一旬郊二旬野三旬都三¶
月邦國朞期内之治聼期外不聼(在期内者聼其外者/不聼若今時徒論決)¶
(滿三月不/得乞鞫)凡有責者有判書以治則聼(判半分而合者/謂若今時辭訟)¶
(有劵書者/為治之)凡民同貨財者令以國法行之犯令者刑罰之¶
(鄭司農云同貨財謂合錢共賈者也𤣥謂富人蓄積者多/時收斂之乏時以國服之法出之雖有騰踴其贏不得過)¶
(此以利出者與取者過則罰/之若今時加貴取息坐贓也)凡屬責者以其地傳而聼¶
其辭(鄭司農云謂訟地畔界者田地町畔相比屬故謂/之屬責以地傳而聼其辭以其比畔為證也𤣥謂)¶
(屬責轉責使人歸之而本主死亡受之歸受之數相抵/胃也以其地之人相比近䏻為證者来乃受其辭為治)¶
<pb:KR2m0009_WYG_162-11a>¶
(之/也)凡盜賊軍鄉邑及家人殺之無罪(謂盜賊羣軰若軍/共攻盜鄉邑及家)¶
(人者殺之無罪若今時無故入人室宅廬舎上/人車船牽引人欲犯法者其時格殺之無罪)凡報仇¶
讎者書扵士殺之無罪(謂同國不相辟者将/報之必先言之扵士)若邦凶荒¶
札䘮寇戎之故則令邦國都家縣鄙慮刑貶(慮謀也貶/猶減也謂)¶
(當圗謀緩刑且減/國用為民困也)¶
司刑掌五刑之法以麗萬民之罪墨罪五百劓罪五百宫¶
罪五百則罪五百殺罪五百(墨黥也先刻其面以墨窒/之劓截其鼻也今東西夷)¶
(或以墨劓為俗古刑人亡逃者之世類與宫者丈夫則/割其勢女子閉扵宫中若今官男女也刖㫁足也周改)¶
<pb:KR2m0009_WYG_162-11b>¶
(臏作刖殺死刑也書傳曰決闗梁踰城郭而略盜者其/刑臏男女不以義交者其刑宮觸易君命年輿服制度)¶
(姦軌盜攘傷人者其刑劓非事而事之出入不以道義/而誦不祥之辭者其刑墨降畔寇賊劫略奪攘矯䖍者)¶
(其刑死此二千五百罪之目略也其刑書則亡夏刑大/辟二百臏辟三百宫辟五百劓墨各千周則變焉所謂)¶
(刑罰世輕世重者也鄭司農/云漢孝文帝十三年除肉刑)若司寇㫁獄弊訟則以五¶
刑之法詔刑罰而以辨罪之輕重(詔刑罰者處其所應/不如今律家所著法)¶
司刺掌三刺三宥三赦之法　司盟凡民之有約劑者¶
其貳在司盟(貳之者檢其/自相違約)有獄訟者則使之盟詛(不信/則不)¶
(敢聼此盟詛/所以省獄訟)¶
<pb:KR2m0009_WYG_162-12a>¶
司厲　司圜(並見徒/流門)¶
掌囚掌守盜賊凡囚者上罪梏拲而桎中罪桎梏下罪¶
梏王之同族拲有爵者桎以待弊罪(凡囚者謂非盜賊/自以他罪拘者也)¶
(鄭司農云拲者兩手共一木也桎梏者兩手各一木也/𤣥謂在手曰梏在足曰桎中罪曰拲手足各一木耳下)¶
(罪又去桎王同族及命士以上雖有上罪或拲或桎而/已弊猶㫁也  梏古毒反張揖云參著曰梏偏著曰桎)¶
(説文云梏手械也所以吿天桎足械也所以質地拲劉/云三家姜奉反一家居辱反漢書音義韋昭音拱云兩)¶
(手共一木曰拲兩手各一木曰梏/李竒音恐桎之實反上時掌反)及刑殺吿刑于王奉¶
而適朝士加眀梏以適市而刑殺之(吿刑扵王以今日/當行刑及所刑姓)¶
<pb:KR2m0009_WYG_162-12b>¶
(名也其死罪則曰某之罪在大辟其刑罪則曰某之罪/在小辟奉而適朝者重刑為王欲有所赦且當以付士)¶
(士鄉士也鄉士加眀梏者謂書其姓名及其罪扵梏而/著之也囚時雖有無梏者至扵刑殺皆設之以適市就)¶
(衆也庶姓無爵者皆刑殺扵市/為扵偽反著丁略反徐張慮反)　凡有爵者與王之同¶
族奉而適甸師氏以待刑殺(適甸師氏亦由朝乃徃也/待刑殺者掌戮将自市来)¶
(也文王世子曰雖親不以犯有司正術也所/以體異姓也刑扵隐者不與國人慮兄弟也)¶
掌戮掌斬殺賊諜而搏之(斬以鈇鉞若今要斬也殺以/刀刅若今棄市也諜謂姦寇)¶
(反間者賊與諜罪大者斬之小者殺之搏當為膊諸城/上之膊字之誤也膊謂去衣磔之  諜音牒搏注作膊)¶
(同普博反磔也鈇音斧要一/遥反間間厠之間去起吕反)凡殺其親者焚之殺王之¶
<pb:KR2m0009_WYG_162-13a>¶
親者辜之(親□服以内也㷊燒也易曰焚如/死如棄如辜之言枯也謂磔之)凡殺人者¶
踣諸市肆之三日刑盜扵市(踣僵尸也肆猶申也陳也/凡言刑盜罪惡莫大焉)¶
(踣皮北反僵/音居良反)凡罪之麗扵法者亦如之唯王之同族與¶
有爵者殺之扵甸師氏(罪二千五百條上附下附刑五/而已扵刑同科者其刑殺之一)¶
(也/)凡軍旅田役斬殺刑戮亦如之(戮謂膊/焚辜肆)墨者使守門¶
(黥者無妨扵禁/御  御音禦)劓者使守闗(截鼻亦無妨以貌醜/逺之  逺千萬反)宫者¶
使守内(以其人道絶/也今世或然)刖者使守囿(㫁足驅衛禽獸無急/行  囿音又㫁丁管)¶
(反/)髠者使守積(鄭司農云髠當為完謂但居作三年不/虧體者也𤣥謂此出五刑之中而髠者)¶
<pb:KR2m0009_WYG_162-13b>¶
(必王之同族不宫者宮之為翦其類髠頭而已守/積積在隐者宜也  髠苦門反積子賜反注同)¶
布憲掌憲邦之刑禁正月之吉執旌節以宣布扵四方¶
而憲邦之刑禁以詰四方邦國及其都鄙逹扵四海(憲/表)¶
(也謂縣之也刑禁者國之五禁所以左右刑罰者司寇/正月市刑扵天下正歳又縣其書扵象魏布憲扵司寇)¶
(布刑則以旌節出宣令之扵司寇縣書則亦縣之扵門/閭及都鄙邦國刑者王政所重故屢丁寧焉詰謹也使)¶
(四方謹/行之)凡邦之大事合衆庶則以刑禁號令　禁殺戮¶
掌司斬殺戮者凡傷人見血而不以吿者攘獄者遏訟¶
者以吿而誅之(司猶察也察此四者吿扵司寇罪之也/斬殺戮謂吏民相斬相殺相戮者傷人)¶
<pb:KR2m0009_WYG_162-14a>¶
(見血乃為傷人耳鄭司農云攘獄者距當獄者也遏訟/者遏止欲訟者也𤣥謂攘猶郤也郤獄者言不受也)¶
禁暴氏掌庶民之亂暴力正者撟誣犯禁者作言語而¶
不信者以吿而誅之(民之好為侵陵稱詐謾誕此三者/亦刑所禁也力正以力強得正也)¶
(武撟居表反好為呼報反下文則為下注皆為同謾誕/  諫反一音亡半反又免仙反徐望山反本或作慢誕)¶
(音/但)凡國聚衆庶則戮其犯禁者以徇凡奚𨽻聚而出入¶
者則司牧之戮其犯禁者(奚𨽻女奴男奴也/其聚出入有所使)¶
王制司寇正刑眀辟以聼獄訟(司寇秋官卿掌刑者辟/罪也  辟婢亦反注同)¶
必三刺(以求民情㫁其獄訟之中一曰訊羣臣二/曰訊羣吏三曰訊萬民  刺七智反殺也)有㫖¶
<pb:KR2m0009_WYG_162-14b>¶
無簡不聼(簡誠也有其意無其/誠者不論以為罪)附從輕(附施刑也求/出之使從輕)赦¶
從重(雖有罪可/重猶赦之)凡制五刑必即天論(制㫁也即就也必/即天論言與天意)¶
(合閔子曰古之道不即人心即或為/則論或為倫  論音倫理也注同)郵罰麗扵事(郵過/也麗)¶
(附也過人罪人當各附於其/事不可假他以為喜怒也)凡聼五刑之訟必原父子之¶
親立君臣之義以權之(權平/也)意論輕重之序慎測淺深¶
之量以别之(意思念也淺深謂俱/有罪本心有善惡)悉其聰眀致其忠愛¶
以盡之(盡其/情)疑獄汜與衆共之衆疑赦之必察小大之¶
比以成之(小大猶輕重已/行故事曰比)成獄辭史以獄成吿扵正正¶
<pb:KR2m0009_WYG_162-15a>¶
聼之(史司寇吏也正扵周鄉師之屬今/漢有正平丞秦所置  平彼命反)正以獄成吿扵¶
大司寇大司寇聼之棘木之下(周禮鄉師之屬辨其獄/訟異其死刑之罪而要)¶
(之職聼扵朝司寇聼之朝王之外朝也左九棘孤卿大/夫位焉右九棘公侯伯子男位焉面三槐三公位焉)¶
大司寇以獄之成吿扵王王命三公參聼之(王使三公/復與司寇)¶
(及正共平之重刑也周禮/王欲免之乃命公會其期)三公以獄之成吿扵王王三¶
又然後制刑(又當作宥宥寛也一宥曰不/識再宥曰過失三宥曰遺忘)凡作刑罰輕¶
無赦(法雖輕不赦/之為人易犯)刑者侀也侀者成也一成而不可變¶
故君子盡心焉(變更也/侀音刑)析言破律亂名改作執左道以¶
<pb:KR2m0009_WYG_162-15b>¶
亂政殺(析言破律巧賣法令者也亂名改作謂變易/官與物之名更造法度左道若巫蠱及俗禁)作¶
淫聲異服竒技竒器以疑衆殺(淫聲鄭衛之屬也異服若/聚鷸冠瓊弁也竒技竒器)¶
(若公輸般請以機窆般鷸伊必/反徐音述弁皮戀反  百間反)行偽而堅言偽而辯學¶
非而博順非而澤以疑衆殺(皆謂虛華㨗/給無誠者也)假扵鬼神時¶
日卜筮以疑衆殺(今時持䘮葬築盖嫁娶卜/數文書使民倍禮違制)此四誅者¶
不以聼(為其為&KR0675;大/而辭不可眀)¶
文王世子公族其有死罪則磬扵甸人公族之罪雖親¶
不以犯有司正術也所以體百姓也(犯猶干也術法也/百姓或作異姓非)¶
<pb:KR2m0009_WYG_162-16a>¶
刑扵隐者不與國人慮兄弟也弗弔弗為服哭扵異姓¶
之廟為忝祖逺之也素服居外不聼樂私䘮之也骨肉¶
之親無絶也公族無宫刑不翦其類也(詳見帝系/考皇族門)¶
康誥曰嗚呼封敬眀乃罰(凡行刑罰必敬/眀之欲其謹重)人有小罪非¶
𤯝乃惟終自作不典式爾(小罪非過誤而故為亂常之/事用意如此罪雖小而不可)¶
(赦/)有厥罪小乃不可不殺乃有大罪非終乃惟𤯝災適¶
爾既道極厥辜時乃不可殺(有大罪而非故犯乃其過/誤偶爾如此既自稱道盡)¶
(輸其情不敢隐匿/罪雖大乃不可殺)非汝封刑人殺人無或刑人殺人非¶
<pb:KR2m0009_WYG_162-16b>¶
汝封又曰劓刵人無或劓刵人(刑殺劓刵天所以討有/罪者非汝封得私用之)¶
(無或以為可以已/施之而妄刑人也)王曰外事汝陳時臬司師兹殷罰有¶
倫(外事有司之事也臬法也言汝扵外事但陳/列是法使有司師此殷罰之有叙者用之爾)又曰要¶
囚服念五六日至扵旬時丕蔽要囚(要囚獄辭之要者/也服念服膺而念)¶
(之旬十日時三月為/囚求生道也蔽㫁也)王曰汝陳時臬事罰蔽殷彛用其¶
義刑義殺勿庸以次汝封乃汝盡遜曰時叙惟曰未有¶
遜事(義宜也次次舎之次遜順也申言敷陳是法與事/罰㫁以殷之常法矣又慮其泥古而不通又謂其)¶
(刑其殺必察其宜扵時者而後用之既又慮其趍時而/循已又謂刑殺不可以就汝封之意既又慮其刑殺雖)¶
<pb:KR2m0009_WYG_162-17a>¶
(已當罪而矜喜之心乗之又謂使汝刑殺盡順扵義雖/曰是有次序汝當惟謂未有順義之事盖矜喜之心生)¶
(乃怠惰之心起刑殺之/所由不中也可不戒哉)已汝惟小子未其有若汝封之¶
心朕心朕徳惟乃知(已者語辭之不䏻已也小子幼小/之稱言年雖少而心獨善也爾心)¶
(之善固朕知之朕心朕徳亦惟爾知/之将言用罰之事故先發其良心焉)凡民自得罪寇攘¶
姦宄殺越人扵貨睯不畏死㒺弗憝(越顛越也盤&KR0996;云/顛越不恭瞖強憝)¶
(惡也自得罪非為人誘䧟以得罪也凡民自犯罪為盜/賊姦宄殺人顛越人以取財貨強狠亡命者人無不憎)¶
(惡之也用罰而加是人則人無不服以其出乎人之同/惡而非即乎吾之私心也特舉此以眀用罰之當罪)¶
王曰封元惡大憝矧惟不孝不友子弗祇服厥父事大¶
<pb:KR2m0009_WYG_162-17b>¶
傷厥考心扵父不䏻字厥子乃疾厥子扵弟弗念天顯¶
乃弗克恭厥兄兄亦不念鞠子哀大不友扵弟惟弔兹¶
不扵我政人得罪天惟與我民彛大泯亂曰乃其速由¶
文王作罰刑兹無赦(大憝即上文之㒺弗憝言寇攘姦/宄固為大惡而大可惡矣况不孝)¶
(之人而尤為可惡者當商之季禮義不明人紀廢壊子/不敬事其父大傷父心父不䏻愛子乃疾惡其子是父)¶
(子相夷也天顯猶孝經所謂天眀尊卑顯然之序也弟/不念尊卑之序而不䏻敬其兄兄亦不念父母鞠養之)¶
(勞而大不友其弟是兄弟相賊也父子兄弟至扵如此/茍不扵我為政之人而得罪焉則天之與我民彛必大)¶
(泯滅而紊亂矣曰者言如此則汝其速由/文王作罰刑此無赦而懲戒之不可緩也)不率大戞矧¶
<pb:KR2m0009_WYG_162-18a>¶
惟外庶子訓人惟厥正人越小臣諸節乃别播敷造民¶
大譽弗念弗庸瘝厥君時乃引惡惟朕憝已汝乃其速¶
由兹義率殺(戞法也言民之不率教者固可大寘之法/矣况外庶子以訓人為職與庶官之長及)¶
(小臣之有符節者乃别布條教違道干譽弗念其君弗/用其法以病君上是乃長惡扵下我之所深惡人臣之)¶
(不忠如此刑其可已乎汝其速由此義而率以誅戮之/可也  按上言民不孝不友則速由文王作罰刑兹無)¶
(赦此言外庶子正人小臣背上立私則率由兹率殺其/曰刑曰殺若用法峻急者盖殷之臣民化紂之惡父子)¶
(兄弟之無其親君臣上下之無其義非䋲之以法示之/以威殷人孰知不孝不義之不可干哉周禮所謂刑亂)¶
(國用重典者是也然曰速由文王曰速/由兹義則其刑其罰亦仁厚而已矣)¶
<pb:KR2m0009_WYG_162-18b>¶
君陳王曰君陳爾惟𢎞周公丕訓無依勢作威無倚法¶
以削(無乗勢位作威扵上無/倚法制行刻削之政)寛而有制從容以和殷民¶
在辟予曰辟爾惟勿辟予曰宥爾惟勿宥惟厥中有弗¶
若扵汝政弗化扵汝訓辟以止辟乃辟狃扵姦宄敗常¶
亂俗三細不宥(罪雖小三犯不赦/所以絶惡源也)¶
穆王作吕刑王曰嗟四方司政典獄非爾惟作天牧(主/正)¶
(典獄謂諸侯也非汝惟為天牧/民乎言任重是汝也為扵偽反)今爾何監非時伯夷播¶
刑之廸(言當視是伯夷布/刑之道而法之)其今爾何懲惟時苖民匪察¶
<pb:KR2m0009_WYG_162-19a>¶
扵獄之麗(其今汝何懲戒乎所懲戒惟是苖民非/察扵獄之施刑以取滅亡麗力馳反)㒺擇¶
吉人觀扵五刑之中惟時庶威奪貨(言苖民無肯選擇/善人使觀視五刑)¶
(之中正惟是衆為威虐者任/之以奪取人貨所以為亂)㫁制五刑以亂無辜上帝¶
不蠲降咎扵苖(苖民任奪貨姦人㫁制五刑以亂加無/罪天不潔其所為故下咎罪謂誅之蠲)¶
(吉縁反咎/其乆反)苖民無辭扵罰乃絶厥世(言苖無以辭扵天/罰故堯絶其世申)¶
(言為/至戒)王曰嗚呼念之哉(念以伯夷為/法苖民為戒)伯父伯兄仲叔季¶
弟幼子童孫皆聼朕言庶有格命(皆王同姓有父兄弟/子孫列者伯仲叔季)¶
(順少長也舉同姓包異姓言不/殊也聼從我言庶幾有至命)今爾㒺不由慰日勤爾¶
<pb:KR2m0009_WYG_162-19b>¶
㒺或戒不勤(今汝無不用安自居日當勤之汝無有/徒念戒而不勤日勤上人實反一音日)天¶
齊扵民俾我一日非終惟終在人(天整齊扵下民使我/為之一日所行非為)¶
(天所終惟為天所終在人所行天齊扵民絶句馬/云齊中也俾我絶句上必爾反馬本作矜矜哀也)爾尚¶
敬&KR0647;天命以奉我一人雖畏勿畏雖休勿休(汝當庶幾/敬&KR0647;天命)¶
(以奉我一人之戒行事雖見畏勿自/謂可敬畏雖見美勿自謂有徳美)惟敬五刑以成三¶
徳一人有慶兆民頼之其寧惟永(先戒以勞謙之徳次/教以惟敬五刑所以)¶
(成剛柔正直之三徳也天子有善/則兆民頼之其乃安寧長乆之道)王曰吁来有邦有土¶
吿爾祥刑(吁嘆也有國土諸侯吿汝以善用/刑之道吁况于反馬作于于扵反)在今爾安¶
<pb:KR2m0009_WYG_162-20a>¶
百姓何擇非人何敬非刑何度非及(在今爾安百姓兆/民之道當何所擇)¶
(非惟吉人乎當何所敬非惟五刑乎當何所度非/惟及世輕重所宜乎度待洛反註同馬云謀造也)兩造¶
具備師聼五辭(兩謂囚證造至也兩至具備則衆獄官/共聼其入五刑之辭造七報反注同)¶
五辭簡孚正扵五刑(五辭簡核信有罪/驗則正之扵五刑)五刑不簡正扵¶
五罰(不簡核謂不應五刑當正/五罰出金贖罪核幸格反)五罰不服正扵五過(不/服)¶
(不應罰也正扵五過從/赦免應應對之應下同)五過之疵惟官惟反惟内惟貨¶
惟来(五過之所病或嘗同官位或許反囚辭或内親用/事或行貨枉法或舊相與徃来皆病所在来馬本)¶
(作求云有/求請賕也)其罪惟均其審克之(以病所在出入人罪使/在五過罪與犯法者同)¶
<pb:KR2m0009_WYG_162-20b>¶
(其當清察䏻/使之不行)五刑之疑有赦五罰之疑有赦其審克之¶
(刑疑赦從罰罰疑赦從/免其當清察䏻得其理)簡孚有衆惟貎有稽(簡核誠信/有合衆心)¶
(惟察其貌有所/考今重刑之至)無簡不聼具嚴天威(無簡核誠信不聼/理其獄皆當嚴敬)¶
(天威無/輕用刑)墨辟疑赦其罰百鍰閱實其罪(刻其顙而湼之/曰墨刑疑則赦)¶
(從罰六兩曰鍰鍰黄銕也閱實其罪使與罰各相當辟/婢亦反鍰徐戸闗反六兩也鄭及爾雅同説文云六鋝)¶
(也鋝十一銖二十五分銖之十三也馬同又云賈逵説/俗儒以鋝重六兩用官劍重九鋝俗儒近是閱音悦顙)¶
(素黨反湼/乃結反)劓辟疑赦其罰惟倍閱實其罪(截鼻曰劓刑/倍百為二百)¶
(鍰/)剕辟疑赦其罰倍差閱實其罪(刖足曰剕倍差謂倍/之又半為五百鍰剕)¶
<pb:KR2m0009_WYG_162-21a>¶
(扶謂反倍差測加反傳云五百鍰也馬云倍二百為四/百差者又加四百之三分之一凡五百三十三鍰三分)¶
(鍰之/一也)宫辟疑赦其罰六百鍰閱實其罪(宫淫刑也男子/割勢婦人幽閉)¶
(次死之刑序五刑先/輕轉至重者事之宜)大辟疑赦其罰千鍰閱實其罪(死/刑)¶
(也五刑宜各入罰不/降相因古之制也)墨罰之屬千劓罰之屬千剕罰之¶
屬五百宫罰之屬三百大辟之罰其屬二百五刑之屬¶
三千(别言罰屬合言刑屬眀刑罰同/屬互見其義以相備見賢遍反)上下比罪無僭亂¶
辭勿用不行(上下比方其罪無聼僣亂之辭以/自疑勿用折獄不可行僭子念反)惟察惟¶
法其審克之(惟當清察罪人之辭刑/以法理其當詳審䏻之)上刑適輕下服(重/刑)¶
<pb:KR2m0009_WYG_162-21b>¶
(有可以虧減則/之輕服下罪)下刑適重上服輕重諸罰有權(一人有/二罪則)¶
(之重而輕并數輕重諸刑罰各/有權宜并必政反數色住反)刑罰世輕世重惟齊非¶
齊有倫有要(言刑罰随世輕重也刑新國用輕典刑亂/國用重典刑平國用中典凡刑所以齊非)¶
(齊各有倫/理有要義)罰懲非死人極扵病(刑罰所以懲過非殺人/欲使惡人極扵病苦莫)¶
(敢犯/者)非佞折獄惟良折獄㒺非在中(非口才可以㫁獄/惟平良可以㫁獄)¶
(無不在/中正)察辭扵差非從惟從(察囚辭其難在扵差錯非/從其偽辭惟從其本情)¶
哀敬折獄眀啟刑書胥占咸庶中正(當憐下人之犯法/敬㫁獄之&KR0675;人眀)¶
(開刑書相與占之使刑當其罪皆/庶㡬必得中正之道當丁浪反)其刑其罰其審克之¶
<pb:KR2m0009_WYG_162-22a>¶
(其所刑其所罰其當詳/審䏻行之無失中正)獄成而孚輸而孚(㫁獄成辭而/信當輸汝信)¶
(扵王謂上其鞫劾文辟上時掌反下注同/  鞫九六反  劾亥代反玉篇胡得反)其刑上備有¶
并兩刑(其㫁刑文書上王府皆當/具有并兩刑亦具上之)王曰嗚呼敬之哉官¶
伯族姓朕言多懼(敬之哉吿使敬刑官長諸侯族同族/姓異姓也我言多可戒懼以儆之儆)¶
(音/景)朕敬扵刑有徳惟刑(我敬扵刑當使/有徳者惟典刑)今天相民作配¶
在下眀清扵單辭(今天治民人君為配天在下當承天/意聼訟當清審單辭單辭特難聼故)¶
(言之相如字馬息亮/反助也治直吏反)民之亂㒺不中聼獄之兩辭(民之/所以)¶
(治由典獄之無不以中正聼獄之兩/辭兩辭棄虚從實刑獄清則民治)無或私家扵獄之¶
<pb:KR2m0009_WYG_162-22b>¶
兩辭(典獄無取有受貨聼詐/成私家扵獄之兩辭)獄貨非寳惟府辜功報以¶
庶尤(受獄貨非家寳也惟聚罪/之事其報則以衆人見罪)永畏惟罰非天不中惟¶
人在命(當長畏懼惟為天所罰非天道不中/惟人在教命使不中不中則天罰之)天罰不極¶
庶民㒺有令政在扵天下(天道罰不中之衆民無有善/政在扵天下由人主不中将)¶
(亦罰之令/力呈反)王曰嗚呼嗣孫今徃何監非徳扵民之中尚¶
眀聼之哉(嗣孫諸侯嗣世子孫非一世自今已徃當何/監視非當立徳扵為民之中正乎庶㡬眀聼)¶
(我言而/行之哉)哲人惟刑無疆之辭屬扵五極咸中有慶(言智/人惟)¶
(用刑乃有無窮之善辭名聞扵後世以其折獄/屬五常之中正皆中有善所以然也屬音燭)受王嘉¶
<pb:KR2m0009_WYG_162-23a>¶
師監扵兹祥刑(有邦有土受王之善衆而治之者視扵/此善刑欲其勤而法之為無疆之辭)¶
　　吕刑一書先儒蔡九峰以為舜典所謂贖刑者官¶
　　府學校鞭扑之刑耳若五刑則固未甞贖也今穆¶
　　王贖法雖大辟亦許其贖免矣盖王廵逰無度財¶
　　匱民勞至其末年無以為計乃為此一切權宜之¶
　　術以歛民財夫子錄之亦以示戒愚以為未然盖¶
　　熟讀此書哀矜惻怛之意千載之下猶使人為之¶
　　感動且拳拳乎訖富惟貨之戒則其不為聚歛征¶
<pb:KR2m0009_WYG_162-23b>¶
　　求設也審矣鬻獄取貨末世暴君汙吏之所為而¶
　　謂穆王為之夫子取之乎且其所謂贖者意自有¶
　　在學者不䏻詳味經意而深考之耳其曰墨辟疑¶
　　赦其罰百鍰盖謂犯墨法之中疑其可赦者不遽¶
　　赦之而姑取其百鍰以示罰耳繼之曰閱實其罪¶
　　盖言罪之無疑則刑可疑則贖皆當閱其實也其¶
　　所謂疑者何也盖唐虞之時刑清律簡是以贖金¶
　　之法止及鞭扑而五刑無贖法至扵周而律之繁¶
<pb:KR2m0009_WYG_162-24a>¶
　　極矣五刑之屬至扵三千若一按之律盡從而刑¶
　　之則何莫非投機觸罟者天下之人無完膚矣是¶
　　以穆王哀之而五刑之疑各以贖論姑以大辟一¶
　　條言之夫所犯者死罪而聼其贖金以免誠不可¶
　　以訓也然大辟之屬二百則豈無疑赦而在可議¶
　　之列者有如殺人反&KR0647;之類則是不可不殺雖萬¶
　　鍰亦難貫死矣而二百之屬其罪不皆至此也以¶
　　經傳考之其在周則王制之析言破律行偽學非¶
<pb:KR2m0009_WYG_162-24b>¶
　　酒誥之羣飲其在漢則列侯坐酎金不敬将帥出¶
　　師失期之類扵律皆死罪也而其情則可矜其法¶
　　則可議豈必盡殺之乎此則死罪之疑赦者也意¶
　　周所以㫁斯獄必在其罰千鍰之科而漢制則不¶
　　過或除其國或贖為庶人亦其遺意也盖哀矜庶¶
　　獄乃此書之大㫖贖特其一事序者専以訓夏贖¶
　　刑言之已失其義而此書之首又止言耄荒度作¶
　　刑以詰四方夫曰作刑以詰四方者主扵用刑之¶
<pb:KR2m0009_WYG_162-25a>¶
　　意也而此書所言大槩哀民之罹扵法而不忍刑¶
　　之懼有司之不䏻審克而輕用之其意盖期扵無¶
　　刑而非作刑也故愚疑篇首或有脱簡如耄荒度¶
　　之語亦難通二序既不得書之意而後之儒者復¶
　　因穆王有廵逰之事遂扵此書肆為譏評而不復¶
　　味其辭亦已踈矣以愚觀之一篇之中察獄情之¶
　　隐痛鑒天道之神眀而示勸戒扵報應之間咨嗟¶
　　懇惻諄複詳練老者之言也其作扵既聞祈招之¶
<pb:KR2m0009_WYG_162-25b>¶
　　後乎是豈復有侈心之可議哉或曰罪疑則降等¶
　　施刑可矣何必贖乎曰古之議疑罪者降殺一法¶
　　也虞書所謂罪疑惟輕此書所謂上下比罪上刑¶
　　適輕下服是也罰贖一法也虞書所謂金作贖刑¶
　　此書所謂五刑之贖是也固並行而不悖也且其¶
　　言曰罰懲非死人極扵病盖財者人之所甚欲故¶
　　奪其欲以病之使其不為惡耳豈利其貨乎至又¶
　　以為所言臯陶不與三后之列遂使後世以刑官¶
<pb:KR2m0009_WYG_162-26a>¶
　　為輕後漢楊賜拜廷尉自以代非法家言曰三后¶
　　成功臯陶不與盖吝之也亦此書立言之疵啟之¶
　　陋哉俗儒之論也夫刑以齊民古人重之謹之而¶
　　非所先也故夫子以政刑不若徳禮而此書曰三¶
　　后成功惟殷扵民士制百姓扵刑之中以教祇徳¶
　　盖曰必居以安之食以養之禮以教之然後及扵¶
　　刑耳豈以臯陶為劣扵禹稷而後之乎然即此章¶
　　先後輕重之意觀之盖可以眀此書之不為作刑¶
<pb:KR2m0009_WYG_162-26b>¶
　　以詰四方而作矣¶
　鄭人鑄刑書(鑄刑書扵鼎以/為國之常法)叔向使詒子産書曰始¶
　吾有虞扵子(虞度也言準度子産以/為已法度待落反下同)今則已矣(已止/也)¶
　昔先王議事以制不為刑辟懼民之有争心也(臨事/制刑)¶
　(不豫設法也法豫/設則民知争端)猶不可禁禦是故閑之以義糾之¶
　以政(糾舉/也)行之以禮守之以信奉之以仁(奉養/也)制為¶
　祿位以勸其從(勸從/教)嚴㫁刑罰以威其淫(淫放/也)懼其¶
　未也故誨之以忠聳之以行(聳懼也聳息勇/反行下孟反)教之以¶
<pb:KR2m0009_WYG_162-27a>¶
　務(時所/急)使之以和(説以使民/説音悦)臨之以敬涖之以彊(施/之)¶
　(扵事為涖涖/音利又音類)㫁之以剛(義㫁/恩)猶求聖哲之上眀察之¶
　官(上公王者官/卿大夫也)忠信之長慈恵之師民扵是乎可任¶
　使也而不生禍亂民之有辟則不忌扵上(權移扵法/故民不畏)¶
　(上長丁/丈反)並有争心以懲扵書而徼幸以成之(因危文/以生争)¶
　(緣&KR1522;幸以成其巧偽&KR1522;本又作/邀古堯反巧如字又苦孝反)弗可為矣(為治/也)夏有¶
　亂政而作禹刑商有亂政而作湯刑(夏商之亂著禹/湯之法言不能)¶
　(議事以制夏/戸雅反注同)周有亂政而作九刑(周之衰亦為刑/書謂之九刑)三¶
<pb:KR2m0009_WYG_162-27b>¶
　辟之興皆叔世也(言刑書不起/扵始盛之世)今吾子相鄭國作封¶
　洫(在㐮三十年相息/亮反洫况域反)立謗政(作邱賦在四/年謗布浪反)制參辟鑄¶
　刑書(制參辟謂用三代之末/法參七南反一音三)将以靖民不亦難乎詩¶
　曰儀式刑文王之徳日靖四方(詩頌言文王以徳為/儀式故能日有安靖)¶
　(四方之功刑/法也靖音静)又曰儀刑文王萬邦作孚(詩大雅言文/王作儀法為)¶
　(天下所信/孚信也)如是何辟之有(言詩唯以徳與/信不以刑也)民知争端¶
　矣将棄禮而徴扵書(以刑書/為徴)錐刀之末将盡争之(錐/刀)¶
　(之末喻小事錐/音佳盡争如字)亂獄滋豐賄賂並行終子之世鄭其¶
<pb:KR2m0009_WYG_162-28a>¶
　敗乎肸聞之國将亡必多制(數改法數/所角反)其此之謂乎¶
　復書曰若吾子之言(復報/也)僑不才不䏻及子孫吾以¶
　救世也既不承命敢忘大恵(以見箴/戒為恵)¶
　晉趙鞅荀寅帥師城汝濱(趙鞅趙武孫也荀寅中行/荀吴之子汝濱晉所取陸)¶
　(渾地濱音賓/行戸郎反)遂賦晉國一鼓鐡以鑄刑鼎(令晉國各/出功力共)¶
　(鼓石為鐡計令一鼓而足因軍役而/為之故言遂鑄之樹反令力呈反)著范宣子所為¶
　刑書焉仲尼曰晉其亡乎失其度矣夫晉國将守唐¶
　叔之所受法度以經緯其民卿大夫以序守之(序位/次也)¶
<pb:KR2m0009_WYG_162-28b>¶
　民是以䏻尊其貴貴是以能守其業貴賤不愆所謂¶
　度也文公是以作執秩之官為被廬之法(僖二十七/年文公蒐)¶
　(被廬修唐叔之法被皮義反廬/力居反蒐本又作捜所求反)以為&KR0576;主今棄是度¶
　也而為刑鼎民在鼎矣何以尊貴(棄禮徴書/故不尊貴)貴何業¶
　之有(民不奉上/則上失業)貴賤無序何以為國且夫宣子之刑¶
　夷之蒐也晉國之亂制也(范宣子所用刑乃夷蒐之/法也夷蒐在文六年一蒐)¶
　(而三易中軍帥賈季箕鄭之徒/遂作亂故曰亂制帥所類反)若之何以為法蔡史¶
　墨曰范氏中行氏其亡乎(蔡史墨/即蔡墨)中行寅為下卿而¶
<pb:KR2m0009_WYG_162-29a>¶
　干上今擅作刑器以為國法是法姦也又加范氏焉¶
　易之亡也(范宣子刑書中既廢矣今復興之是成/其咎擅市戰反復扶又反咎其九反)其¶
　及趙氏趙孟與焉然不得已若徳可以免(鑄刑鼎本/非趙鞅意)¶
　(不得已而從之若䏻修徳可以免禍為/鄭十三年荀寅士吉射入朝歌以叛)¶
　　杜氏通典議曰按虞舜立法曰象以典刑流宥五¶
　　刑鞭作官刑扑作教刑金作贖刑𤯝災肆赦怙終¶
　　賊刑欽哉惟刑之恤哉(孔安國注曰陳典刑之義/敕天下敬之憂不得其中)¶
　　又按周官司寇建三典正月之吉懸扵象魏使萬¶
<pb:KR2m0009_WYG_162-29b>¶
　　人觀之浃日而歛漢宣帝患決獄失中置廷尉平¶
　　時鄭昌上䟽曰聖王立法眀刑者救衰亂之起也¶
　　不若刪定律令愚人知所避姦吏無所㺯後之論¶
　　者即云上古議事不為刑辟夫有血氣必有爭心¶
　　羣居勝物之始三皇無為之代既有君長焉則有¶
　　刑罰焉其俗至淳其事至簡人犯者至少何必先¶
　　定刑名所以因事立制叔向之言可矣自五帝以¶
　　降法教益繁虞舜聖哲之君後賢祖述其道刑章¶
<pb:KR2m0009_WYG_162-30a>¶
　　輕重亦以素設周氏三典懸諸象魏皆先防抵䧟¶
　　令避罪辜是故鄭昌獻䟽盖以後眀其義當子産¶
　　相鄭在東周衰時王室已卑諸侯力政區區鄭國¶
　　介扵晉椘法弛民怠政隳俗微觀時之宜設救之¶
　　術外抗大國内安疲甿仲尼兄事聞死出涕稱之¶
　　遺愛非盛徳歟¶
　　又按孔頴逹正義云子産鑄刑書而叔向責之趙¶
　　鞅鑄刑鼎而仲尼譏之則刑之輕重不可使人知¶
<pb:KR2m0009_WYG_162-30b>¶
　　也聖王雖制刑法舉其大綱但共犯一法情有淺¶
　　深臨至時事議其輕重也孔議附會叔向之書然¶
　　詳左氏所載夫子之説第令守晉國舊法以為范¶
　　宣子所為非善政耳非謂聖王制法不可令人知¶
　　也¶
　秦文公二十年法初有三族罪(張晏曰父母兄弟妻/子如淳曰父族母族)¶
　(妻/族)武公三年誅三父等而夷三族以其殺出子(寧公/子三)¶
　(人長武公為太子次徳次出子寕公卒大庶長弗忌/威壘三父廢太子而立出子為君後三父等復共殺)¶
<pb:KR2m0009_WYG_162-31a>¶
　(出子立/武公)孝公初衛鞅請變法令令民為什伍而相收¶
　司連坐不吿姦者腰斬吿姦者與斬敵首同賞不吿¶
　姦者與降敵同罰人有二男以上不分異者倍其賦¶
　有軍功者各以律受上賞為私鬭者各以輕重被刑¶
　事末利及怠而貧者舉以為收孥扵是太子犯法鞅¶
　曰法之不行自上犯之太子君嗣不可施刑刑其傅¶
　公子䖍黥其師公孫賈令之初作一日臨渭論囚刑¶
　七百餘人渭水盡赤又増加肉刑大辟有鑿顛抽脅¶
<pb:KR2m0009_WYG_162-31b>¶
　鑊烹之刑始皇即位遣将成蟜擊趙反死屯留軍吏¶
　皆斬及戮其屍(已死者/戮其尸)其後嫪毐作亂敗其徒二十¶
　人皆梟首(懸首扵/竿曰梟)車裂殉滅其宗輕者為鬼薪(取薪/給宗)¶
　(廟為鬼薪律曰/鬼薪作三歳)¶
始皇兼吞戰國遂毁先王之法滅禮誼之官専任刑罰¶
躬標文墨晝㫁獄夜理書自程決事日縣石之一(縣稱/也石)¶
(百二十斤始皇省讀文/書日以百二十斤為程)而姦邪並生赭衣塞路囹圄成¶
市天下愁怨潰而叛之¶
<pb:KR2m0009_WYG_162-32a>¶
三十四年謫治獄吏不直及覆獄故失者丞相李斯請¶
燒詩書百家語有敢偶語詩書者棄市以古非今者族¶
吏見知不舉與同罪令下三十日不燒黥為城旦制曰¶
可¶
三十五年始皇以盧生等誹謗使御史&KR0662;按問諸生傳¶
相吿引乃自除犯禁者四百六十餘人皆阬之咸陽使¶
天下知之以懲後¶
二世即位以趙髙為郎中令更法律令有罪者相坐收¶
<pb:KR2m0009_WYG_162-32b>¶
族羣臣諸公子有罪令髙治之殺大臣䝉毅等公子十二¶
人戮死於市十公主磔死於杜財物沒入縣官餘相連坐¶
者不可勝數時山東羣盜大起不䏻禁胡亥責李斯斯¶
懼乃阿意以書對曰夫賢主必能行督責術則人不犯¶
故韓子曰慈父有敗子而嚴家無格虜胡亥悦行督責¶
益嚴刑者相半死人成積扵市以殺人多者為忠臣丞¶
相去疾及李斯與将軍馮劫諫胡亥以寇盜並啟皆苦¶
扵轉戌且止阿房作者胡亥曰君不能禁盜又欲罷先¶
<pb:KR2m0009_WYG_162-33a>¶
帝所為何以在位遂下之吏去疾劫曰将相不辱皆自¶
殺髙因譛李斯子由為三川守與盜通令髙按問斯髙¶
詐為御史十軰徃訊斯斯以實對輙令搒掠斯急上書¶
髙令棄之不奏後胡亥使人驗斯斯懼如前使者乃誣¶
伏遂具斯五刑腰斬咸陽市夷三族¶
　¶
　¶
　¶
<pb:KR2m0009_WYG_162-33b>¶
　¶
　¶
　¶
　¶
　¶
　¶
　¶
　文獻通考卷一百六十二¶
