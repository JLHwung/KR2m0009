# -*- mode: mandoku-view; -*-
#+TITLE: 文獻通考
#+DATE: 2015-08-24 22:49:33.073897
#+PROPERTY: ID KR2m0009
#+PROPERTY: BASEEDITION WYG    
#+PROPERTY: JUAN 卷五十八
<pb:KR2m0009_WYG_058-1a>¶
欽定四庫全書¶
　文獻通考卷五十八¶
　　鄱　陽　馬　端　臨　貴　與　著¶
　職官考十二¶
　　樞密院¶
唐代宗永泰中置内樞密使始以宦者為之初不置司¶
局但有屋三楹貯文書而已其職掌惟承受表奏於内¶
中進呈若人主有所處分則宣付中書門下施行而已¶
<pb:KR2m0009_WYG_058-1b>¶
永泰中宦官董廷秀參掌樞密事元和中劉光琦梁守¶
謙為樞密使長慶中王守澄知樞密事舊左右軍容多¶
入為樞密亦無視事之㕔後僖昭時楊復恭西門季元¶
欲奪宰相權乃於堂狀後帖黃指揮公事此其始也後¶
梁革唐世宦官之弊開平元年改樞密院為崇政院命¶
敬翔為使始更用士人其備顧問參謀議於中則有之¶
未始専行事於外也唐莊宗同光元年復以崇政院為¶
樞密院命宰臣郭崇韜兼使又置院使一人然權侔宰¶
<pb:KR2m0009_WYG_058-2a>¶
相矣晉天福中以桑維翰知樞宻院事四年廢樞密院¶
(以劉處謙兼樞密奏議多不稱/旨及處謙丁内憂遂廢其院)開運元年復置以宰臣¶
桑維翰兼使周顯徳六年范質王溥並參知樞密院事¶
宋朝樞密院與中書對持文武二柄號為二府院在中¶
書之北印有東院西院之文而共為一院但行東院印¶
建隆元年以魏仁浦吳興祚為樞密使趙普為副使周¶
末闕副使至是始置太平興國四年以石熙載為樞密¶
直學士以簽書院事直學士六人備顧問應對然未嘗¶
<pb:KR2m0009_WYG_058-2b>¶
盡除簽書之名始此淳化三年以張遜知院事温仲舒¶
宼凖同知院事同知院之名始此治平中以郭逵同簽¶
書院事同簽書之名始此舊制樞密院有使則置副使¶
有知院則置同知如置知院則當為副使者皆改同知¶
若置使則同知復改為副使熙寧元年文彦博呂公弼¶
為使韓絳邵亢為副使時陳升之三至樞府神宗欲稍¶
異其禮乃以為知院於是知院與使副並置矣元豐改¶
官制議者欲廢密院歸兵部神宗曰祖宗不以兵柄歸¶
<pb:KR2m0009_WYG_058-3a>¶
有司故専命官統之互相維制不從然以密院聨職輔¶
弼非出使之名乃定置知院同知院二人餘悉置職事¶
多所釐正細務分𨽻六曹専以兵機軍政為職而契丹¶
國信民兵牧馬猶總領焉中興初有知院同知院簽樞¶
同簽樞不置樞密使副使紹興七年張魏公既薦秦檜¶
未欲其與已並又以故相不可除他官乃先白髙宗降¶
㫖以本兵之地事權宜重特除樞密使秦檜首復除樞¶
使王敏節副之既而張劉二將並除樞密使岳飛副之¶
<pb:KR2m0009_WYG_058-3b>¶
合典故矣近嵗張俊汪徹虞允文王炎王淮周必大王¶
藺趙汝愚繼除樞使其副止稱同知蓋相承之誤¶
　　石林葉氏曰梁改樞密院為崇政院唐莊宗復舊¶
　　名遂改為樞密院直學士至明宗時安重誨為樞¶
　　密使明宗既不知書而重誨又武人故孔循始議¶
　　置端明殿學士二人専備顧問以馮道趙鳳為之¶
　　班翰林學士上蓋樞宻院職事官也本朝樞宻院¶
　　官既備學士之職寖廢然猶㑹食樞密院每文徳¶
<pb:KR2m0009_WYG_058-4a>¶
　　殿視朝則升殿侍立亦不多除人官制行乃與職¶
　　事皆為職名為直學士之冠不𨽻樞密院升殿侍¶
　　立為樞密都承㫖之任每吏部尚書補外除龍圖¶
　　閣學士戸部以下五曹則除樞密直學士相呼謂¶
　　之密學¶
　　容齋洪氏隨筆曰唐世樞密使専以内侍為之與¶
　　他使均稱内諸司五代以來始參用士大夫遂同¶
　　執政按實録所載景徳二年三月元徳皇后忌中¶
<pb:KR2m0009_WYG_058-4b>¶
　　書樞密院文武百官並赴相國寺行香初樞密院¶
　　言舊例國忌行香惟宻院使副依内諸司例不赴¶
　　恐有虧恭恪今欲每遇大忌日與中書門下同赴¶
　　行香從之樞宻使副翰林樞宻直學士並赴自兹¶
　　始也然則樞密之同内諸司乆矣隆興以來定朝¶
　　臣四參之儀自宰臣至於郎官御史皆班列殿庭¶
　　拜舞惟樞密立殿上不預亦此意云¶
　　按樞密之名始於唐代宗寵任宦者故置内樞宻¶
<pb:KR2m0009_WYG_058-5a>¶
　　使使之掌機密文書如漢之中書謁者令是也若¶
　　内中處分則令内樞密使宣付中書門下施行則¶
　　其權任己侔宰相至僖昭間楊復恭西門季元之¶
　　徒遂至於視事行文書矣昭宗天復元年既誅劉¶
　　季述乃敕近年宰相延英奏事樞密院侍側争論¶
　　紛然既出又稱上㫖未允復有改易撓權亂政自¶
　　今並依大中舊制俟宰相奏事畢方得升殿承受¶
　　公事蓋當時所謂樞密使者専橫如此朱梁懲唐¶
<pb:KR2m0009_WYG_058-5b>¶
　　弊不用宦者然徒知宦者之不可用而不知樞密¶
　　院之不必存也乃復改為崇政院以敬翔為使至¶
　　後唐而復樞密院郭崇韜安重誨相繼領其事皆¶
　　腹心大臣則是宰相之外復有宰相三省之外復¶
　　有一省矣宋興始以樞密與中書對持文武二柄¶
　　號稱二府然後樞密院之設始専有職掌不為贅¶
　　疣然祖宗時樞密院官雖曰掌兵亦未嘗不兼任¶
　　宰相之事景徳四年中書命祕書丞楊士元通判¶
<pb:KR2m0009_WYG_058-6a>¶
　　鳳翔府樞密院命之掌内香藥庫兩府不相知宣¶
　　敕各下乃詔自今中書所行事關軍機及内職者¶
　　報樞密院樞密院所行關民政及京朝官者報中¶
　　書是樞密院得以預除授之事也又是年命宰臣¶
　　王旦監修兩朝正史知樞密王欽若陳堯叟參知¶
　　政事趙安仁並修國史是樞密院可以預文史之¶
　　事也至慶歴以後始以宰相兼樞密使及元豐官¶
　　制行欲各主其名遂不復兼乃詔釐其事大小大¶
<pb:KR2m0009_WYG_058-6b>¶
　　事三省與密院同議進呈畫㫖稱三省樞密院同¶
　　奉聖㫖三省官皆同簽書付樞密院行之小事樞¶
　　密院獨取㫖行訖關三省每朝三省樞密先同對¶
　　樞密院退待於殿廬三省始留進呈三省事退樞¶
　　密院再上進呈獨取㫖遂為定例然熙寧初以司¶
　　馬温公為樞密副使公以言新法不見聴力辭上¶
　　使人謂之曰樞密兵事也官各有職不當以他事¶
　　辭其時文潞公亦在樞府雖持正論終不能抑新¶
<pb:KR2m0009_WYG_058-7a>¶
　　法之行至哲宗初即位蔡確為相温公為門下侍¶
　　郎章惇知樞密院温公欲復差役法而確言此大¶
　　事當與樞密院同議取㫖惇果駁温公所言然則¶
　　密院雖可以參謀三省之事而又在所以委任之¶
　　者如何温公潞公當熙寧之時與國論不合則欲¶
　　其専任本兵不預他事蔡確當元祐之初欲引章¶
　　惇以自助則欲其共立異議陰排正人至紹聖以¶
　　後則兩府皆憸人附會紹述更無異議亦不復聞¶
<pb:KR2m0009_WYG_058-7b>¶
　　以文馬之儔參錯其間矣¶
　　樞密使¶
五代置樞密使¶
宋朝國初因之(詳見樞/宻院門)建隆二年以樞密副使兵部侍¶
郎趙普為檢校太保充樞密使不帯正官自普始也又¶
以宣徽北院使李處榮為南院使兼樞密副使(自五代/以來凡)¶
(樞密院官皆文武參用大中祥符七年以王嗣宗/曹利用並為檢校太保充樞密副使亦不帯正官)開寳¶
九年以曹彬為樞密使領忠武軍節度使𢃄節度自此¶
<pb:KR2m0009_WYG_058-8a>¶
始也(至道三年以鎮國軍節度曹彬兼侍/中充樞密使彬自節鎮入罷旄鉞)太平興國六¶
年以樞密副使石熙載為戸部尚書充樞密使以文資¶
正官充使自此始也大中祥符五年以知樞密院王欽¶
若陳堯叟同中書門下平章事充樞密使儒臣為樞使¶
兼使相自此始也皇祐五年制以樞密使髙若訥為尚¶
書左丞觀文殿學士兼翰林侍讀學士同羣牧制置使¶
故事罷樞密使當學士降麻及若訥罷但令舍人草詞¶
遂以為例元豐官制行罷使副紹興七年詔樞密本兵¶
<pb:KR2m0009_WYG_058-8b>¶
之地事權宜重可依故事置樞密使副使閏月詔宰臣¶
兼使同月詔樞使立班序立依宰相例乾道五年以虞¶
允文為樞宻使立班恩數並依宰臣¶
　　宰相兼樞密使¶
樞密使帯相印為樞相自後唐始¶
宋初魏仁浦以宰相兼樞宻使後罷慶歴二年二邊用¶
兵富弼言邊事係國安危國初范質王溥以宰相兼知¶
樞宻事今兵興宜令宰相兼領仁宗然之令中書同議¶
<pb:KR2m0009_WYG_058-9a>¶
樞宻院事呂夷簡為首相曰恐樞宻謂臣奪權時諫官¶
亦論宰相宜知兵事遂降制以宰相判樞宻院或曰二¶
府體均判字太重乃改為兼樞宻使建炎初置御營司¶
以宰相為之使四年罷之以其事歸樞宻院機速房以¶
宰相范宗尹兼知樞宻院自慶歴後宰相不兼樞宻者¶
八十餘年其兼自此始紹興七年令宰臣張浚兼樞宻¶
使趙鼎秦檜亦以左右僕射兼紹興二十五年秦檜死¶
乃詔依祖宗故事更不兼領其後或兼或否至開禧而¶
<pb:KR2m0009_WYG_058-9b>¶
宰臣兼使為永制矣¶
　　知樞宻院¶
晉天福初桑維翰以翰林學士尚書禮部侍郎知樞宻¶
院事知院之名始此¶
宋初不置淳化二年樞使王顯出鎮始以張遜知樞宻¶
院事知樞宻院同知院並正二品知院掌佐天子執兵¶
政而同知院為之副凡邊防軍務常與三省分院禀奏¶
事干體要則宰相執政官合奏(神宗正史/職官志)元豐官制行¶
<pb:KR2m0009_WYG_058-10a>¶
廢樞密使政和末鄧莘公官至少保猶止為知院焉中¶
興初宰相兼樞密只兼知院¶
　　容齋洪氏隨筆曰國朝樞宻之名其長為使則其¶
　　貳為副使其長為知院則其貳為同知院如柴禹¶
　　錫知院向敏中同知及曹彬為使則敏中改副使¶
　　王繼英知院王旦同知繼馮拯陳堯叟亦同知及¶
　　繼英為使拯堯叟乃改簽書院事而恩例同副使¶
　　王欽若陳堯叟知院馬知節簽書及王陳為使知¶
<pb:KR2m0009_WYG_058-10b>¶
　　節遷副使其後知節知院則任中正周起同知惟¶
　　熙寧初文彦博呂公弼已為使而陳升之過闕留¶
　　王安石以升之曾再入樞府遂除知院知院與使¶
　　並置非故事也安石之意以沮彦博耳紹興以來¶
　　唯韓世忠張浚為使岳飛為副使此後除使固多¶
　　而其貳只為同知亦非故事也又使班視宰相而¶
　　乾道職制雜壓令副使反在同知之下¶
　　又曰趙汝愚初拜相陳騤自參知政事除知樞密¶
<pb:KR2m0009_WYG_058-11a>¶
　　院趙辭不受相印乃改樞宻使而陳已供職累日¶
　　朝論謂兩樞長又名稱不同為無典故然熙寧間¶
　　陳升之知樞密院文彦博呂公弼為使乃知院與¶
　　使並命故事也¶
　　同知樞密院¶
五代有參知樞密院事(詳見樞/密院)¶
宋朝國初闕淳化二年王顯出鎮張遜知樞密院事始¶
以温仲舒宼凖同知院同知之名自此始也元豐官制¶
<pb:KR2m0009_WYG_058-11b>¶
行廢使副存同知紹興中髙宗以本兵之地事權宜重¶
依祖宗故事置樞密使而知院同知院亦仍舊由是並¶
除¶
　　簽書樞密院(同簽書院事/)¶
宋太平興國四年石熙載以樞密直學士簽書院事簽¶
書之名自此始也八年張齊賢王沔並以右諫議大夫¶
簽書樞密院事端拱元年以内客省使楊守一為宣徽¶
北院使簽書密院事景徳三年韓崇訓檢校太傅馬知¶
<pb:KR2m0009_WYG_058-12a>¶
節為檢校太保並簽樞密院事天僖四年以華州觀察¶
使曹瑋為宣徽北院使鎮國軍留後簽書樞密院事簽¶
書兼藩鎮自此始也元豐官制行使副簽書悉罷元祐¶
初復置簽書樞密院事初除皆帯密直及罷政乃拜端¶
明殿學士靖康初李回首拜延康殿學士簽書延康今¶
為端明自是遂為故事¶
樞密院舊無同簽書院事者治平中始以郭逵為之簽¶
書大抵以處資淺之人若簽書一經親祠方進同知及¶
<pb:KR2m0009_WYG_058-12b>¶
樞副若武臣權預國政只除同簽書¶
　　容齋洪氏隨筆曰樞密使副使知院事同知院事¶
　　簽書同簽書之别雖品秩有髙下然均稱為樞密¶
　　明道中王沂公自故相召為檢校太師樞密使李¶
　　文定公為集賢相以書迎之於國門稱曰樞密太¶
　　師相公予家藏此帖紹興五年髙宗車駕幸平江¶
　　過秀州執政從行者四人在前者傳呼宰相趙忠¶
　　簡也次呼樞密張魏公也時為知院事次呼參政¶
<pb:KR2m0009_WYG_058-13a>¶
　　沈必先也最後又呼樞宻則簽書權朝美云予為¶
　　檢詳時葉審言黄繼道為長貳亦同一稱而二三¶
　　十年以來遂有知院同知之目初出於典謁街卒¶
　　之口乆而朝士亦然名不雅古莫此為甚¶
　　都副承㫖¶
五代有承㫖副承㫖以諸衛將軍充(魏仁浦為樞宻副/承㫖周祖問屯兵)¶
(之數及将校名氏令取簿參視之仁浦/曰臣悉能記之遂口占以對無一差誤)¶
宋太平興國中以楊守一充都承㫖都承㫖自守一始¶
<pb:KR2m0009_WYG_058-13b>¶
也是時都承㫖副承㫖多用士人真宗後稍稍遂用吏¶
人歐陽修建言請復舊制不克行熙寜二年始以東上¶
閤門使李評為樞宻都承㫖李綬為之副不用院吏而¶
更用士人自評始也(續㑹要初評受命文潞公為樞使/以舊制見不為禮評訴於上命檢)¶
(故事不獲乃詔都承㫖副承㫖/見樞宻使副並如閤門使禮)熙寧五年以尚書比部¶
員外郎集賢校理同修起居注曾孝寛為起居舍人充¶
史館修撰兼都承㫖先是或用士人亦止於右職中選¶
用文館兼領自孝寛始也元豐三年用張誠一為客省¶
<pb:KR2m0009_WYG_058-14a>¶
使都承㫖自是都承復用武臣元祐中復以文臣𢃄待¶
制充都承㫖(哲宗職/官志)至崇寧以後則専用武臣矣(四朝/志)¶
紹興二年權禮部侍郎趙子畫充徽猷閣待制宻院都¶
承㫖自改官制後除文臣自子畫始(中興系/年録)建炎四年¶
髙宗在會稽以武臣辛宗道為都承㫖頗用事紹興元¶
年十二月辛宗道既免乃詔依元祐職制置都承㫖一¶
員並差兩制為之然但聞一二人而已淳熙中王抃乆¶
用事孝宗惡焉遂復用士人¶
<pb:KR2m0009_WYG_058-14b>¶
　　檢詳¶
檢詳之職古無之宋熙寧四年詔以編脩經武要畧官¶
四人王存陳侗陳奉世蘓液檢詳樞宻院諸房文字禮¶
遇視中書檢正官元豐三年詔定置三員及改官制檢¶
詳官尋罷建炎三年樞宻院請依祖宗朝置檢詳諸房¶
文字兩員叙位在左右司之下紹興二年詔樞宻院已¶
置都承㫖一員減檢詳一員樞宻請置二員從之三十¶
二年詔樞宻院諸房令檢詳書擬從左右司請也乾道¶
<pb:KR2m0009_WYG_058-15a>¶
二年詔樞宻院檢詳係掌朝廷機要文字不許出謁及¶
接見賔客亦令遵兩省官施行¶
　　編修官¶
編脩官古無之慶歴四年史館王洙承㫖單士寧編脩¶
例冊編修之名自此始熙寧二年樞宻院乞將祖宗以¶
來法制所宜施行於乆逺者並與刪取大㫖著為畫一¶
及聖政釐革檢尋本院文書以次記録其事目曰兵制¶
凡招揀屯戍訓練之𩔖皆附焉曰馬政曰邊防曰夷狄¶
<pb:KR2m0009_WYG_058-15b>¶
曰屬國曰守城曰器械曰捕盗曰選材曰責效各以其¶
事𩔖相從一如兵制候編成䇿仍於逐門各留空紙以¶
備書載将來處置事件從之詔以經武要畧為名熙寧¶
三年以館職王存顧臨等同編經武要畧兼刪定諸房¶
例冊元祐四年詔密院條例乆未編修又自官制後舊¶
事例他司所存者亦未刪正命承㫖司取索編修以奉¶
議郎蔡駰宣徳郎衛規充編修官舊以四員為額紹興¶
兵興裁省其半三年樞宻請置檢詳二員編修止存一¶
<pb:KR2m0009_WYG_058-16a>¶
員後復編修官隨事置無定員以本院官兼者不入銜¶
　　宣徽院¶
唐置宣徽南北院使有副使(宦者嚴季實楊/復恭皆嘗為之)梁因之後¶
唐省副使院在樞宻院北二使共院而各設㕔事使各¶
一人以檢校官為之或領節度及兩使留後闕則樞宻¶
副使一人兼領二使亦有兼樞宻副使簽書樞宻院者¶
南院使資望比北院使稍優然事皆通掌只用南院印¶
掌總領内諸司及三班内侍之籍郊祀朝㑹宴饗供帳¶
<pb:KR2m0009_WYG_058-16b>¶
之事應内外進奉悉檢視其名物分掌四案曰兵案曰¶
騎案曰倉案曰胄案其吏史則有都勾押官前行後行¶
其給使則有知客押衙道引行首之屬故事與參知政¶
事樞宻副使同知樞宻事以先後入叙位¶
宋熙寧四年詔位參知政事樞宻副使同知樞宻院下¶
著為令九年詔今後遇以職事侍殿或中書樞宻院合¶
班問聖體及非次慶賀並特叙二府班官制行罷宣徽¶
院以職事分𨽻省寺而使號猶存初王拱辰治平中知¶
<pb:KR2m0009_WYG_058-17a>¶
宣徽院神宗即位拜太子少保明年檢校太傅改宣徽¶
北院使尋遷南院立班序位視簽樞元豐六年拱辰除¶
安武軍節度使再任自此遂罷使名不復除獨太子少¶
師張方平許依舊領南院使致仕哲宗即位始遷太子¶
太保而罷使名元祐三年復置南北院使儀品恩數如¶
舊制在京人從視簽樞六年以馮京為南院使而張方¶
平亦復使名中書舍人韓川言祖宗設此官禮均二府¶
以待勲舊未嘗帯以致仕且宣徽武官也宮保文官也¶
<pb:KR2m0009_WYG_058-17b>¶
不宜混併不聼方平亦固辭不拜七年馮京亦以使致¶
仕紹聖三年議者言官名雖復而無所治之事乃罷之¶
　　按樞宻宣徽院皆始於唐然唐之職官志及會要¶
　　畧不言建置本末蓋因肅代以後特設此官以處¶
　　宦者其初亦無甚司存職業故史所不載及其後¶
　　宦者之勢日盛則此二官日尊及五代以來至於¶
　　宋朝則皆以大臣為之然樞宻既専掌兵事繁任¶
　　重故其官不可一日廢而副貳屬官亦不容不備¶
<pb:KR2m0009_WYG_058-18a>¶
　　宣徽位尊而事簡故常以樞宻院官兼之或以待¶
　　勲舊大臣之罷政者及官制行而事各有所𨽻則¶
　　愈覺贅疣故遂廢罷云¶
　　將軍總叙¶
三代之制天子六軍其將皆命卿故夏書曰大戰于甘¶
乃召六卿蓋古之天子寄軍政於六卿居則以田警則¶
以戰所謂入使治之出使長之之義其職在國則以比¶
長閭胥族師黨正州長鄉大夫為稱在軍則以卒伍司¶
<pb:KR2m0009_WYG_058-18b>¶
馬將軍為號所以異軍國之名諸侯之制大國三軍次¶
國二軍小國一軍其將亦命卿也晉獻公初作二軍公¶
將上軍未有其號魏獻子衛文子始有將軍之稱(左傳/曰晉)¶
(閻没女寛謂魏子曰豈将軍食之而有不足注曰獻/子為中軍率故謂之将軍又禮記曰将軍文子之喪)自¶
戰國置大将軍周末又置前後左右将軍秦因之位上¶
卿金印紫綬漢興置大将軍驃騎將軍位次丞相車騎¶
将軍衛將軍左右前後將軍皆金印紫綬位次上卿(後/漢)¶
(志曰漢将軍比公者四謂/大将軍驃騎車騎衛将軍)掌京師兵衛四夷屯警孝武¶
<pb:KR2m0009_WYG_058-19a>¶
征閩越東甌又有伏波樓船及伐朝鮮大宛復置横海¶
度遼貳師宣帝増以蒲𩔖破羗權時之制若此非一亦¶
不常設光武中興諸将軍皆稱大及天下已定武官悉¶
省四征興於漢代四安四平起於魏初後漢有三鎮之¶
稱魏有鎮北之號晉武帝重兵官故軍校多選朝廷清¶
重之士居之置中軍将軍以統宿衛七軍及五王作難¶
東海王越以頃興事皆由殿省乃奏宿衛有侯爵者皆¶
罷之時殿中武官並封侯由是出者畧盡皆涕泣而去¶
<pb:KR2m0009_WYG_058-19b>¶
乃以東海國官領左右衛以國兵宿衛晉宋以來以領¶
軍䕶軍左右二衛驍騎游擊將軍謂之六軍(宋輿服志/曰驃騎車)¶
(騎衛将軍及諸将軍加大者皆金章紫綬武/冠佩水蒼玉諸軍司馬銀章青綬朝服武冠)其四安四¶
平左右前後征虜等将軍及四中郎将晉代荀羡王胡¶
之並居此官宋齊以來唯處諸王素族無為者齊以二¶
衛四軍五校驍騎游撃積射強弩殿中員外殿中武衛¶
七將軍殿中司馬左右及虎賁中郎將冗從僕射羽林¶
監武騎常侍謂之西省而散騎為東省梁武帝以将軍¶
<pb:KR2m0009_WYG_058-20a>¶
之名髙下舛雜命更加釐定於是有司奏置一百二十¶
五號将軍以鎮衛驃騎車騎為二十四班四征四中為¶
二十三班八鎮為二十二班八安為二十一班四平四¶
翊為二十班凡三十六號為重號将軍又有五徳将軍¶
(忠勇軍師武臣𤓰牙龍騎雲麾鎮兵翊師宣恵果毅知/威仁威勇威信威嚴威智武仁武勇武信武嚴武是為)¶
(五徳将/軍也)以班多者為貴凡十品二十四班品取其盈數¶
班法氣候之數制簿悉以大號居後以為選法自小遷¶
大也前史所記以位得從公故将軍之名次於台槐之¶
<pb:KR2m0009_WYG_058-20b>¶
下至是備其班品叙於百官之外凡一百二十五将軍¶
後魏将軍之名多矣謂驃騎軍騎衛為三将軍末年有¶
八柱國大将軍其中六人各督二大將軍凡十二大將¶
軍(元贊元育元廓侯莫陳順宇文遵逹奚武李/逺豆盧寧宇文貴賀蘭祥楊忠王雄等是也)又各分¶
統開府一人一開府領一軍兵是為二十四軍分掌禁¶
旅當𤓰牙禦侮之寄自大統十六年以後功臣位至柱¶
國及大将軍者衆矣咸是散秩無復統禦(後周武帝三/年改諸軍軍)¶
(士並為/侍官)隋煬帝以左右衛左右屯衛左右禦衛左右候¶
<pb:KR2m0009_WYG_058-21a>¶
衛凡十二衛各置大将軍一人将軍二人以總府事(每/衛)¶
(各置長史録事參軍司倉兵騎/鎧等參軍員軍人總名衛士)蓋魏周十二大將軍之¶
遺制唐武徳初秦王既平王世充及竇建徳髙祖以秦¶
王功殊今古自昔位號不足以為稱乃特置天䇿上将¶
軍以拜焉位在王公上及升儲宫遂廢天䇿府二年七¶
月髙祖以天下未定事資武力将舉闗中之衆以臨四¶
方乃置十二軍分闗中諸府以𨽻焉(以萬年道為參旗/軍長安道為鼓旗)¶
(軍富平道為元戈軍醴泉道為丹鉞軍同州道為羽林/軍華州道為騎官軍寧州道為折威軍岐州道為平道)¶
<pb:KR2m0009_WYG_058-21b>¶
(軍豳州道為招揺軍麟州道為苑遊軍/涇州道為天紀軍宜州道為天節軍)每軍将一人副¶
一人取威名素重者為之(楊恭仁劉𢎞基長/孫順徳等為其將)督耕戰之¶
備自是士馬強勁無敵於天下五年省七年以突厥宼¶
掠復置十二軍後又省之其後定制有左右衛左右驍¶
左右武左右威左右領軍左右金吾左右監門左右千¶
牛凡十六衛大将軍各一人(左右衛及左右金吾總謂/之四衛其餘謂之雜衛)¶
将軍總三十人(左右千牛衛将軍各/一人餘衛各二人)左右羽林左右龍¶
武左右神武六軍大将軍各一人将軍各三人皆有衛¶
<pb:KR2m0009_WYG_058-22a>¶
署其驃騎輔國鎮軍冠軍四大将軍雲麾勇武壯武宣¶
威明威定逺寧逺游騎游擊等九将軍並為五品以上¶
武散官先天二年正月十日詔往者衛士計戸取充使¶
二十一入幕六十出軍既憚劬勞咸欲避匿今改取二¶
十五以上充十五年即放出頻經征鎮者十年放出自¶
今已後羽林飛騎先於衛士中簡擇開元六年始詔折¶
衝府兵每六嵗一簡自髙宗武后時天下乆不用兵府¶
兵之法寖壞番役更代多不以時衛士稍稍去匿至是¶
<pb:KR2m0009_WYG_058-22b>¶
益耗散宿衛不能給宰相張説乃請一切募士宿衛十¶
一年取京兆蒲同岐華府兵及白丁而益以潞州長從¶
兵共二十萬號長從宿衛嵗一番命左丞蕭嵩與州刺¶
史共選之明年更號曰彍騎也肅宗以後有左右神䇿¶
軍各置大将軍一人統軍各二人将軍各四人後唐長¶
興三年勅衛軍神威雄威及魏府廣㨗以下指揮宜改¶
為左右羽林置四十指揮每十指揮立為一軍每一軍¶
置都指揮使一人兼分為左右廂應順元年改左右羽¶
<pb:KR2m0009_WYG_058-23a>¶
林四十指揮為嚴衛左右軍龍武神武四十指揮為捧¶
聖左右軍清泰元年改捧聖馬軍為彰聖左右軍嚴衛¶
歩軍為寜衛左右軍¶
宋朝承前代之制有左右金吾衛左右衛上将軍左右¶
驍衛屯衛領軍衛監門衛千牛衛上将軍諸衛大将軍¶
諸衛将軍並為環衛官無定員皆命宗室為之亦為武¶
臣之贈典大将軍以下又為武臣責降散官政和中改¶
武臣官制而環衛如故蓋雖有四十八階别無所領故¶
<pb:KR2m0009_WYG_058-23b>¶
也至於禁旅則有殿前司都副指揮使侍衛歩軍馬軍¶
都副指揮總之孝宗時始令節度使領左右金吾衛上¶
将軍承宣使領左右衛上将軍在内則兼帯在外不𢃄¶
　　左右衛(并親衛/)¶
漢京師有南北軍掌理禁衛(南軍若唐諸衛北軍若唐/羽林等軍周勃馳入北軍)¶
(是/也)初有衛将軍魏末晉文王又置中衛将軍武帝受禪¶
分中衛為左右衛将軍(以羊琇為左/趙序為右)並置佐吏皆掌宿¶
衛營兵銀章青綬武冠綘朝服佩水蒼玉宋齊謂之二¶
<pb:KR2m0009_WYG_058-24a>¶
衛各領營兵每暮一人宿直後增二衛儀從為九十人¶
陳因之後魏永光初又增置左右衛将軍各二人北齊¶
二人分掌左右廂所主朱華閣以外各武衛将軍二人¶
貳之隋初左右衛大将軍各一人将軍各二人又各統¶
親衛煬帝改左右衛為左右翊衛(又加置親衛並領勲/武三衛煬帝改三衛)¶
(為三侍非翊衛/府皆無三侍)其所領軍士名為驍騎唐復為左右衛¶
大將軍各一人(掌宫掖禁禦/督攝隊伍)将軍各二人(貳大将/軍事)¶
宋有左右衛上將軍大將軍将軍中郎将郎並為環衛¶
<pb:KR2m0009_WYG_058-24b>¶
官無定員皆命宗室為之亦為武臣之贈自大將軍以¶
下又為武臣責降散官¶
長史(左右衛各一人晉武帝置左右衛各有長史司馬/東晉省長史歴宋齊梁陳後魏北齊並同隋左右)¶
(衛各置長史/一人唐因之)¶
録事參軍(左右衛各一人東晉元帝初為鎮東大將軍/置録事參軍自後無聞梁皇弟皇子府有中)¶
(録事參軍及録事參軍各一人後魏二大公府及第一/第二第三品将軍府及始蕃王二蕃王三蕃王府各有)¶
(録事參軍官北齊因之隋左右衛/府各有録事參軍一人唐因之)¶
倉曹參軍(左右衛各二人東晉元帝為鎮東大将軍有/倉曹參軍宋武帝相府亦置後魏與録事參)¶
<pb:KR2m0009_WYG_058-25a>¶
(軍同置北齊因之隋左右衛府各/有倉曹參軍一人唐因之置二人)¶
兵曹參軍(左右衛各二人歴/代皆與倉曹同置)¶
騎曹參軍(左右衛各一人魏司馬景王為大將軍有騎/兵宋武帝為相有騎兵參軍隋左右衛府有)¶
(騎兵參軍唐初因/之其後改為騎曹)¶
胄曹參軍(左右衛各一人東晉元帝為鎮束大將軍有/鎧曹參軍宋武帝為相亦有之齊有左右鎧)¶
(曹各一人隋左右衛府有鎧曹行參軍事一人唐因之/長安初改為胄曹神武初復為鎧曹開元初復為胄曹)¶
(凡自十六衛及東宫十率府録事及兵倉騎胄等曹參/軍通謂之衛佐並為美職漢魏以來諸将軍有長史以)¶
(下官屬及唐諸衛所置蓋亦因其舊號考/其資位則全校㣲矣其下諸衛官屬並同)¶
<pb:KR2m0009_WYG_058-25b>¶
左右親衛中郎將府(中郎將之名秦漢以來有之隋每/衛各置開府一員以統之唐武徳)¶
(七年改開府為中郎將親衛為一府勲衛翊衛各為一/府  中郎將各一人掌領校尉以下宿衛總判府事唐)¶
(武徳七年改親衛驃騎将軍為之其勲翊二衛亦然徳/左右郎將一人隋備身府置左右郎將唐因其名武)¶
(七年改親衛車騎將軍為之其勲衛翊衛亦然掌二中/郎將之職  録事參軍一人掌受府事  兵曹參軍一)¶
(人掌判府事/  校尉五人)¶
　　左右驍衛¶
漢有驍衛將軍謂之雜號將軍武帝以李廣為之後省¶
後漢初改屯衛為驍騎魏置為中軍晉領營兵兼統宿¶
<pb:KR2m0009_WYG_058-26a>¶
衛梁以來其任愈重天監六年置左右驍騎領朱衣直¶
閤並給儀從北徐州刺史昌義之首為此職出則羽儀¶
清道入則與二衛通直臨軒則升殿夾侍改舊驍騎曰¶
雲騎陳有左右驍騎及雲騎後魏北齊並有驍騎將軍¶
之職後周有左右驍騎率上士隋開皇十八年置備身¶
府煬帝即位改左右備身府為左右驍衛府所領軍士¶
名曰豹騎其備身府又别置焉唐因隋置左右驍衛府¶
龍朔二年去府字光宅元年改左右驍衛為左右武威¶
<pb:KR2m0009_WYG_058-26b>¶
神龍元年復舊大將軍各一人所掌與左右衛同將軍¶
各二人以副之(領官屬並隋置唐/因之同左右衛)¶
宋制見總序¶
　　左右武衛¶
後漢末曹公為丞相有武衛營及魏文帝乃置武衛將¶
軍以主禁旅晉宋齊梁陳隋又有建武奮武廣武等將¶
軍至隋採諸武之名置左右武衛大将軍一人將軍各¶
二人以總府事煬帝改所領軍士名熊騎唐光宅元年¶
<pb:KR2m0009_WYG_058-27a>¶
改為左右鷹揚衛神龍元年復為武衛其制與隋同所¶
掌如左右衛(領官屬並隋置唐/因之同左右衛)¶
宋制見總序¶
　　左右威衛¶
隋初有領軍府煬帝改為左右屯衛唐因之貞觀十二¶
年左右屯衛始置飛騎出遊幸即衣五色袍乘六閑馬¶
賜猛獸衣韀而從焉龍朔二年改左右屯衛為左右威¶
衛而别置左右屯營亦有大將軍等官(尋改左右屯/營為羽林)光¶
<pb:KR2m0009_WYG_058-27b>¶
宅元年改威衛為豹韜衛神龍元年復舊所掌如左右¶
衛(領官屬並隋置唐因之同左右衛龍朔二年左右威/衛舊官之員外各置録事參軍一人府三人史四人)¶
(並𨽻左右羽林/軍統本司事)¶
　　左右領軍衛¶
初魏武為漢丞相相府自置領軍非漢官也建安十二¶
年改為中領軍以史渙為之與䕶軍韓浩皆領禁兵文¶
帝受漢禪始置領軍将軍以曹休為之主五校中壘武¶
衛三營晉武帝初省使中軍将軍羊祜統二衛前後左¶
<pb:KR2m0009_WYG_058-28a>¶
右驍騎七軍營兵即領軍之任也祜遷罷復置北軍中¶
候懐帝永嘉中改中軍為中領軍元帝永昌元年復改¶
曰北軍中候尋復為領軍成帝時復以為中候而陶侃¶
居之尋復為領軍魏晉領䕶皆金章紫綬中領中䕶銀¶
章青綬武冠絳朝服佩水蒼玉(晉㕁鑒庾亮紀瞻卞壼/陸曄褚翼王彪之會稽)¶
(王道子沈嘉武陵王導孔/安國謝鯤等並為領軍)宋置領軍將軍一人掌内軍¶
䕶軍将軍一人掌外軍齊有領軍及中領軍梁領軍將¶
軍管天下兵要謂之禁司與左右僕射為一流中領軍¶
<pb:KR2m0009_WYG_058-28b>¶
與吏部尚書為一流陳因之後魏有領軍䕶軍(二職若/侍臣帯)¶
(者加/中)又有領軍将軍䕶軍将軍二軍與領䕶不並置北¶
齊領軍府凡禁衛官皆主之以髙歸彦為領軍大將軍¶
領軍加大自歸彦始隋有左右領軍府各掌十二軍籍¶
帳差科辭訟之事不置将軍惟有長史司馬諸曹掾屬¶
等官煬帝改領軍為左右屯衛(即唐左/右威衛)唐復採舊名别¶
置領軍衛分為左右龍朔二年改為左右戎衛咸亨元¶
年復舊光宅元年改為左右玉鈐衛神龍元年復舊各¶
<pb:KR2m0009_WYG_058-29a>¶
置大将軍一人掌宫掖禁備督攝隊伍與左右諸衛同¶
将軍各二人以副之(長史齊梁陳並有之北齊有長史/司馬隋置録事以下諸曹唐因之)¶
(同左/右衛)¶
宋為環衛官無定員無職事皆命宗室為之(詳見/總叙)靖康¶
元年御史中丞陳過庭言請遵藝祖開寳初罷諸節度¶
使歸環衛故事於是節度使錢景臻等並為左右金吾¶
衛上将軍孝宗隆興初詔學士院討論環衛官制欲參¶
酌祖宗時及唐太宗制如節度使則領左右金吾衛上¶
<pb:KR2m0009_WYG_058-29b>¶
将軍承宣使則領左右衛上将軍在内則兼𢃄在外則¶
不帯正任為上将軍遥郡為大将軍正使為将軍副使¶
為中郎将使臣以下為左右郎将通以十員為額宗室¶
不在此例餘管軍則解或領閤門皇城之𩔖則仍帯雖¶
戚里子弟非戰功不除上謂宰相謂欲以此儲將才重¶
環衛如文臣儲才於館閣也¶
　　左右金吾衛¶
秦有中尉掌徼循京師(如淳曰所謂游徼徼循禁備/盗賊也顔師古曰徼謂遮繞)漢¶
<pb:KR2m0009_WYG_058-30a>¶
武帝太初元年更名執金吾(顔師古曰金吾鳥名也按/起居注天子出職主先導)¶
(以禦非常故執此/鳥之象因以名官)緹騎二百人(緹騎無秩/比史食俸)五百二十人¶
輿服導從光生滿路羣僚之中斯最壯矣(光武㣲時歎/曰仕宦當為)¶
(執金/吾)舊掌京師盗賊考按疑事後漢掌宫外戒司非常¶
水火之事(衛尉廵行宫内金吾徼廵宫/外相為表裏以擒姦捕猾)月三繞行宫外¶
及主兵器自中興但専徼循不與他政魏武秉政復為¶
中尉晉初罷直至後周置武環率武候率下大夫各二¶
人隋置左右武候府大将軍一人將軍三人掌車駕出¶
<pb:KR2m0009_WYG_058-30b>¶
入先驅後殿晝廵夜察執捕姦非烽候道路水草所宜¶
廵狩師田則掌其營禁煬帝大業三年改為左右武候¶
衛所領軍士名佽飛(漢百官表曰漢有左武右武衛太/初元年更名佽飛掌弋射屬少府)¶
(光武省之隋/氏採舊名)唐初又為左右武候府龍朔二年改為左¶
右金吾衛置大将軍一人所掌與隋同将軍二人副其¶
事(領官屬並隋/置唐因之)¶
宋制見左右領軍衛門¶
　　左右監門衛¶
<pb:KR2m0009_WYG_058-31a>¶
隋初有左右監門府将軍各一人掌宫殿門禁及守衛¶
事各置郎将二人校尉直長各三十人(有長史司馬録/事及倉兵二曹)¶
(參軍鎧曹行參軍各一人二漢有城/門校尉掌京師城門屯兵非唐時任)煬帝改将軍為郎¶
將各一人正四品置官屬並同備身府唐左右監門府¶
置大将軍中郎将等官龍朔二年改府為衛大将軍各¶
一人所掌與隋同将軍各二人以副之中郎将各四人¶
分掌諸門以時廵檢(領官屬並隋/置唐因之)¶
宋制見總叙¶
<pb:KR2m0009_WYG_058-31b>¶
　　左右千牛衛¶
千牛刀名後魏有千牛備身掌執御刀因以名職(謝綽/宋拾)¶
(遺有千牛刀即人君防身刀也齊尚書楊玉夫取千牛/刀殺蒼梧王是也其義蓋取莊子云庖丁解牛十九年)¶
(所割者數千牛而刀刄若/發於硎因以為備身刀名)北齊千牛備身屬左右将軍¶
隋有左右領左右府大将軍一人将軍二人掌侍衛左¶
右供御兵仗領千牛備身十二人掌執千牛刀備身左¶
右十二人掌供御刀箭備身十六人掌宿衛侍從(左右/置長)¶
(史司馬録事及倉兵二/曹參軍事鎧曹行參軍)煬帝改左右領左右府為左右¶
<pb:KR2m0009_WYG_058-32a>¶
備身府置備身郎将等官唐貞觀中復為左右領左右¶
府顯慶五年始置左右千牛府龍朔二年改左右千牛¶
府為左右奉宸衛後改為左右千牛衛神龍二年各置¶
大将軍一人所掌與隋同總判衛事将軍各一人以副¶
之中郎將各一人通判衛事(領官屬即隋左右領左/右府長史以下唐改之)左¶
右千牛備身各十二人掌執御刀宿衛侍從(皆以髙廕/子弟年少)¶
(姿容美麗者補之為/貴胄起家之良選)備身左右十二人(執御刀弓箭/宿衛侍省)備¶
身各一百人(掌宿衛/侍從)¶
<pb:KR2m0009_WYG_058-32b>¶
宋制見總叙¶
　　左右羽林衛¶
漢武太初元年初置建章營騎後更名羽林(象天文羽/林星主車)¶
(騎/也)宣帝令中郎将騎都尉監羽林謂之羽林中郎将領¶
郎百人謂之羽林郎選隴西漢陽安定北地西河上郡¶
良家子便弓馬者以為之一名巖郎(後漢志曰言從逰/獵還宿殿階巖下)¶
(室中故/號巖郎)又置羽林左右監(後漢志曰羽林左監一人主/羽林左騎羽林右監一人主)¶
(羽林右騎/皆六百石)取從軍死事之子孫養之羽林官教以五兵¶
<pb:KR2m0009_WYG_058-33a>¶
號曰羽林孤兒光武中興以所征伐士勞苦者為之其¶
後復簡五營髙手别為左右監羽林父死子繼與虎賁¶
同所居之處謂之寺(延熹六年減虎賁羽林/住寺不任事者半俸)二漢並屬¶
光禄勲(後漢竇固鄧/彪並為羽林)魏羽林左右監與漢同(夏侯元為/右桓範為)¶
(左/)晉罷羽林中郎将又省一監置一監而已哀帝省宋¶
武帝永初初復置江右領營兵江左無復營兵羽林監¶
及虎賁中郎将並銅印墨綬武冠絳朝服其在陛列則¶
鶡尾冠(鶡鳥每闘/死不止)絳紗縠單衣江左不復著鶡冠齊因¶
<pb:KR2m0009_WYG_058-33b>¶
之後魏有羽林監北齊置監十五人後周有左右羽林¶
率屬大司馬隋煬帝改左右領軍為左右屯衛所領兵¶
為羽林唐貞觀十二年於元武門置左右屯營以諸衛¶
將軍領之其兵名曰飛騎又於飛騎中簡材力驍㨗善¶
戰者號為百騎扈從逰幸則衣五色袍乘六閑馬賜猛¶
獸衣韀龍朔二年改左右屯營為左右羽林軍武太后¶
臨朝永昌元年改百騎為千騎天授中改軍為衛中宗¶
景龍元年改千騎為萬騎大将軍一人(大足元年左右/羽林衛各增置)¶
<pb:KR2m0009_WYG_058-34a>¶
(將軍/一人)所掌與左右衛同将軍各三人以副之(領官屬/並唐置)¶
　　左右龍武軍(左右神武軍附/)¶
唐初有禁兵號為百騎屬羽林永昌元年改羽林百騎¶
為千騎景龍元年改千騎為萬騎仍分為左右營開元¶
二十六年析羽林軍置左右龍武軍以左右萬騎營隸¶
焉官屬並唐置至徳中分置左右神武軍各置官屬如¶
羽林之制¶
　　左右神策軍¶
<pb:KR2m0009_WYG_058-34b>¶
唐上元中以北衙軍使衛伯玉為神策軍節度使鎮陜¶
州中使魚朝恩為觀軍容使監其軍初哥舒翰破吐蕃¶
臨洮西之磨環川即其地置神䇿軍以成如璆為軍使¶
及安禄山反如璆以伯玉將兵千人赴難伯玉與朝恩¶
皆屯於陜時邊土䧟蹙神策故地淪沒即詔伯玉所部¶
兵號神䇿軍以伯玉為節度使與陜州節度使郭英義¶
皆鎮陜其後伯玉罷以英義兼神䇿軍節度英義入為¶
僕射軍遂統於觀軍容使廣徳元年代宗避吐蕃幸陜¶
<pb:KR2m0009_WYG_058-35a>¶
朝恩舉在陜兵與神策軍迎扈悉號神策軍天子幸其¶
營京師平朝恩遂以軍歸禁中自將之然尚未與北軍¶
齒也(南衙諸衛兵/北衙禁軍)永泰元年吐蕃復入冦朝恩又以神¶
䇿軍屯苑中自是寖盛分為左右廂勢居北軍右遂為¶
天子禁軍非他司比朝恩領之又請以京兆之好畤鳳¶
翔之麟游普潤皆𨽻神策軍明年又以興平武功天興¶
隸之及朝恩罪誅以劉希暹代為神策軍使希暹復得¶
罪以朝恩舊校王駕鶴代將徳宗即位以白志貞代之¶
<pb:KR2m0009_WYG_058-35b>¶
及李希烈反河北盗起數出禁軍征伐神䇿之士多闘¶
死者下詔募兵而志貞陰以市人補之名隸籍而身居¶
市肆及涇卒潰變皆戢伏不出帝遂出奔及志貞流貶¶
神策都虞候李晟與其軍之他將皆自飛狐道西赴難¶
遂為神策行營節度屯渭北軍遂振貞元二年改神策¶
左右廂為左右神策軍特置勾當左右神策軍以寵宦¶
者而益置大将軍以下又令左右神䇿軍皆加將軍二¶
員以待諸道大將有功者其後京畿之西多以神策軍¶
<pb:KR2m0009_WYG_058-36a>¶
鎮之以竇文塲霍仙鳴為左右神策䕶軍中尉又詔左¶
右神策置統軍以崇親衛時邊兵衣饟多不贍而神䇿¶
軍廪賜贏三倍繇是諸將多請遥隸神䇿軍往往稱神¶
策行營皆内統於中人矣順宗即位王叔文用事欲取¶
神策兵柄以奪宦者權而不克元和時廢左右神武左¶
右神威軍以吳兵騎分隸左右神策軍及僖宗幸蜀田¶
令孜募神策新軍為五十四都離為十軍令孜自為左¶
右神策十軍兼十二衛觀軍容使(肅宗以後營衛惟羽/林龍武神武神策神)¶
<pb:KR2m0009_WYG_058-36b>¶
(威最盛皆隸北軍/亦名左右十軍)以左右神策大将軍為左右神策諸¶
都指揮使諸都又領以都將亦曰都頭景福二年昭宗¶
以藩臣䟦扈天子孤弱議以宗室典禁兵及伐李茂貞¶
乃用嗣覃王允為京西招討使神策諸軍五十四軍悉¶
隸之屯興平已而兵自潰茂貞逼京師又與王行瑜韓¶
建連兵犯闕天子為之斬中尉殺宰相乃去後又詔諸¶
王閲親軍收拾神策亡散得數萬置殿後四軍嗣覃王¶
允與嗣延王戒丕將之茂貞再犯京師覃王戰敗昭宗¶
<pb:KR2m0009_WYG_058-37a>¶
幸華州明年韓建畏諸王有兵請皆歸十六宅於是四¶
軍二萬餘人皆罷又請誅都頭李筠遂殺十一王及還¶
長安左右神䇿軍稍復置之以六十人為定是嵗左右¶
神䇿中尉劉季述等廢帝幽之季述等誅而昭宗召朱¶
全忠兵入誅宦官宦官覺劫天子幸鳳翔全忠圍之嵗¶
餘天子乃誅中尉韓全誨等以解梁兵乃還長安於是¶
悉誅宦官而神䇿左右軍繇此廢矣諸司悉歸尚書省¶
郎官兩軍兵皆𨽻六軍而以崔允判六軍十二衛事六¶
<pb:KR2m0009_WYG_058-37b>¶
軍者左右龍武神武羽林其名存而已自是軍司以宰¶
相領¶
　　按通典叙唐十六衛建置官将之事詳矣而左右¶
　　神策軍獨闕焉蓋杜公所言多至徳天寳以前事¶
　　而神䇿雖萌芽於肅代之時實磐固於徳宗幸奉¶
　　天之後其初也則劫制天子専擅策立而其末也¶
　　則外召賊臣覆亡宗社蓋唐自中葉以後強藩擅¶
　　兵禁衛寡弱而其僅存者復為神策所併視同中¶
<pb:KR2m0009_WYG_058-38a>¶
　　人之私屬至昭宗之時外不足以定㓂而内徒以¶
　　脅君逮中人誅神策廢而唐遂亡矣新史職官志¶
　　亦以神策大將軍叙於諸衛之後但不言其興廢¶
　　之本末故摭史傳所言以補之¶
　　殿前司¶
都指揮使副都指揮使都虞候使副都虞候掌殿前諸¶
班直及歩騎諸指揮之名籍及訓練之政¶
宋初有都㸃檢副都㸃檢之名在都指揮使之上後不¶
<pb:KR2m0009_WYG_058-38b>¶
復置入則侍衛殿陛出則扈從乘輿大禮則提㸃編排¶
整肅禁衛鹵簿儀仗掌宿衛之事都指揮使以節度為¶
之而副都指揮使都虞候以刺史以上充資序淺則主¶
管本司公事馬歩軍亦如之備則通治闕則互攝凡軍¶
事皆行以法而治其獄訟若情不中法則禀奏聼旨騎¶
軍有殿前指揮使内直散員散指揮散都頭散祗候金¶
鎗班東西班散直鈞容直及捧日以下諸軍指揮歩軍¶
有御龍直骨朶子直弓箭弩直及天武以下諸軍指揮¶
<pb:KR2m0009_WYG_058-39a>¶
諸班有都虞候都虞候指揮使諸知副都知押班御龍¶
諸直有四直都虞候本直各有都虞候指揮使副指揮¶
使都頭副都頭十將將虞候騎軍歩軍有捧日天武左¶
右四廂都指揮使捧日天武左右廂各有都指揮使每¶
軍有都指揮使都虞候每指揮有指揮使副指揮使每¶
都有軍使副兵馬使十將將虞候承局押官各以其職¶
𨽻於殿前司政和四年詔殿前都指揮使在節度使之¶
上副都指揮使在正任承宣使之上殿前都虞候在正¶
<pb:KR2m0009_WYG_058-39b>¶
任防禦使之上中興後都指揮使副都指揮使間虚不¶
除則以主管殿前司一員任其事其屬有幹辦公事主¶
管禁衛二員凖備差遣凖備差使㸃檢醫藥飯食各一¶
員書寫機宜文字一員本司掌諸班直禁旅扈衛之事¶
捧日天武四廂𨽻焉訓齊其衆振飭其藝通輪内宿併¶
宿衛親兵並聴節制其下有統制統領將佐等分任其¶
事凡諸軍班功賞轉補行門拍試換官閲日排連以詔¶
於上諸殿侍差使年滿出職抵應參班核其名籍以時¶
<pb:KR2m0009_WYG_058-40a>¶
敎閲則謹鞍馬軍器衣甲之出入軍兵有獄訟則以法¶
鞫治初渡江草創三衙之制未備稍稍招集填置三帥¶
資淺者各有主管某司公事之稱又别置御營司擢王¶
淵為都統制其後外州駐劄又有御前諸軍都統制之¶
名又併入神武軍以舊統制統領改充殿前統制統領¶
官¶
　　石林葉氏曰殿前司與侍衛司馬軍歩軍為三衙¶
　　其實兩司而侍衛司都指揮使外又置馬歩軍都¶
<pb:KR2m0009_WYG_058-40b>¶
　　指揮使耳殿前司亦參馬歩軍而總於都指揮使¶
　　故殿前司都指揮副都虞候侍衛親軍都指揮使¶
　　副都虞候與馬軍歩軍都指揮使副使虞候兩司¶
　　三衛合十二員分天下兵而領之此祖宗制兵之¶
　　大要也始唐制有十二衛兵後又有六軍十二衛¶
　　兵為南衙漢之南軍也六軍為北衙漢之北軍也¶
　　末年常以大臣一人總之如崔允判六軍十二衛¶
　　是也都指揮使本方鎮軍校之名自梁起宣武軍¶
<pb:KR2m0009_WYG_058-41a>¶
　　乃以其鎮兵因仍舊號置在京馬歩軍都指揮使¶
　　而自將之蓋於唐六軍諸衛之外别為私兵至後¶
　　唐明宗遂改為侍衛親軍以康義誠為馬歩軍都¶
　　指揮使秦王從榮以河南尹為大元帥典六軍此¶
　　侍衛司所從始也及從榮以六軍反入宫義誠顧¶
　　望不出兵而侍衛馬軍都指揮使朱𢎞實擊之其¶
　　後遂不廢殿前軍起於周世宗是時太祖為殿前¶
　　司都虞候初詔天下選募壯士送京師命太祖擇¶
<pb:KR2m0009_WYG_058-41b>¶
　　其武藝精髙者為殿前諸班而置都檢㸃位都指¶
　　揮使上太祖實由此受禪見於國史歐陽文忠公¶
　　為五代史號精詳乃云不知所始蓋考之未詳也¶
　　自有兩司六軍諸衛漸廢今但有其名則兩司不¶
　　獨為親軍而已天下之兵柄皆在焉其權雖重而¶
　　軍政號令則在樞密院與漢周之間史𢎞肇之徒¶
　　為之者異矣此祖宗之㣲意非前世所可及也(熙/寧)¶
　　(九年殿前都指揮郝質言往軍器監與判監劉奉/世會議軍器上批殿前馬歩三帥朝廷待遇禮繼)¶
<pb:KR2m0009_WYG_058-42a>¶
　　(二府事體至重寺監小官豈/可呼召自今止令移文定議)¶
　　沈氏筆談曰三衙内中見宰執皆横杖於文徳殿¶
　　後立廊階下唱喏宰相出立階揖之外遇從官於¶
　　通衢皆避焉此禮乆廢惟内中横杖之禮至今不¶
　　廢¶
　　歐陽氏歸田録曰寳元康定予自貶所還京見王¶
　　君貺初作舍人在坐見殿前馬歩軍聨騎立門外¶
　　呈榜稱不敢求見舍人遣人謝之而去慶歴三年¶
<pb:KR2m0009_WYG_058-42b>¶
　　余作舍人三衙軍相逢而歛馬駐立前呵者傳聲¶
　　太尉立馬急遣人謝之比舍人馬過然後敢行後¶
　　余官於外十年而還遂入翰林與學士相逢分道¶
　　而過更無歛避之禮蓋兩制漸輕三衙漸重¶
　洪邁論三衙軍制劄子臣仰惟陛下天資神武留意¶
　治軍將士感恩用命非復前比然臣區區管見獨以¶
　為猶有可議者軍制不立名位不正是也請以祖宗¶
　之制大畧論之三衙軍職之大者凡八等除都指揮¶
<pb:KR2m0009_WYG_058-43a>¶
　使或不常置外曰殿前副都指揮使馬軍副都指揮¶
　使歩軍副都指揮使曰殿前都虞候馬軍都虞候歩¶
　軍都虞候曰捧日天武四廂都指揮使龍神衛四廂¶
　都指揮使秩秩有序若登梯然不可一級輙廢一或¶
　有闕即以功次逓遷降此而下則分營分廂各置都¶
　副指揮使如捧日左廂第一軍都指揮使天武右廂¶
　第二軍都指揮使之𩔖邊境有事命將討捕則旋立¶
　總管鈐轄都監之名使各將其所部以出事已則復¶
<pb:KR2m0009_WYG_058-43b>¶
　初二百年之間累聖相承皆用此術以制軍詰禁自¶
　南渡以後觸事草創於是三帥之資淺者始有主管¶
　某司公事之稱而都虞候以下不復設置乃以天子¶
　宿衛虎士而與在外諸軍同其名號以統制統領為¶
　之長又使遥𢃄外路總管鈐轄之名考之舊制則非¶
　法稽之事體則非是以陛下聖明能知人善任使所¶
　謂爪牙之士豈無數十人以待用者若法祖宗之制¶
　正三衙之名改諸軍為諸廂改統制以下為都虞候¶
<pb:KR2m0009_WYG_058-44a>¶
　指揮使使宿衛之職預有差等士卒之心明有所繫¶
　異時拜將必無一軍皆驚之舉於以銷壓未萌循名¶
　責實則環衛將軍雖不置可也如蒙聖慈或以為然¶
　乞下樞密討論故實圖議其當恐或可以少贊陛下¶
　布昭聖武之意兹事體大願陛下深念之¶
　　侍衛馬軍司¶
馬軍都指揮使一人以節度使充副都指揮使都虞候¶
皆無定員副都指揮使以觀察使以上充都虞候以防¶
<pb:KR2m0009_WYG_058-44b>¶
禦使以上充掌騎兵之名籍及訓練之政令所領馬軍¶
自龍衛而下有左右四廂都指揮使龍衛左右廂各有¶
都指揮使每軍有都指揮使都虞候每指揮有指揮使¶
副指揮使每都有軍使副兵馬使十將將虞候承局押¶
官各以其職𨽻於馬軍司中興後常出戍建康所設官¶
屬如殿前司¶
　　侍衛歩軍司¶
掌歩軍之政令凡出入扈衛守宿以奉上開收閲習轉¶
<pb:KR2m0009_WYG_058-45a>¶
補以勵下所設官置屬及所領歩軍自神衛而下左右¶
四廂如馬軍司¶
　　知閤門事¶
即古者擯相之職也周禮大行人掌九儀及賔客之位¶
漢有通事舍人¶
宋朝橫班有内客省使(崇政殿受朝則升東階侍立掌/四方進奉及四夷朝貢牧伯朝)¶
(覲酒饌饔餼宰相近臣禁衛將校/節儀諸州進奉賜物回詔之事)引進使四方館使(唐/四)¶
(方館以通事舍人判𨽻中書省石晉始有為卿監専掌/判館者皇朝初以檢校官判館淳熙四年改置使名掌)¶
<pb:KR2m0009_WYG_058-45b>¶
(文武官正謝辭國忌賜香諸道月旦正至章表郊祀朝/蕃官貢舉人進奉使京官致仕官道釋父老陪位之事)¶
東上閤門使西上閤門使(凡取禀㫖命供奉乘輿朝會/游宴及贊導三公羣臣蕃國)¶
(朝見辭謝糾彈失儀之事使副専/之舍人以下但通班贊名而已)其供職於内者多用¶
國戚世族號為華要禮均侍從政和官制横班使副之¶
名既改為大夫而其職任則命内外官知焉其後所除¶
總名知閤門事仍兼客省四方館之職焉靖康元年詔¶
閤門並立員額(監察御史胡舜陟奏閤門之職祖宗所/重宣贊不過三五人熙寧間通事舍人)¶
(十三員祗候看班祗候六人當時議者猶以為多今舍/人一百八員祗候七十六員看班四員内免職者二百)¶
<pb:KR2m0009_WYG_058-46a>¶
(三員由宦侍恩倖以求財朱勔父子交賣尤多富商豪/子往往得之真宗時諸王夫人因聖節乞補閤門帝曰)¶
(此職非可以恩澤授不許神宗即位之初用宮邸直省/官郭昭選為閤門祗候司馬光言此祖宗以畜養賢才)¶
(在文臣為館職其重如此今豈可/賣以求財乞賜裁省故有是詔)紹興元年上以宋籛¶
孫藩邸舊人稍習儀注命轉行橫行一官主管閤門紹¶
興五年詔右武大夫以上並稱知閤門事兼客省四方¶
館事官未至者即稱同知閤門事仍兼客省四方館事¶
以除授為序稱同知者在知閤門之下¶
　　同知閤門事¶
<pb:KR2m0009_WYG_058-46b>¶
宋朝東西上閤門副使雖無定員然選任不及疎逺而¶
所置常少於正使之數政和官制以左武右武郎易二¶
閤副使而閤門事乃命横行知焉則同知之職乃昔時¶
所謂副使也¶
　　閤門宣贊舍人(閤門祗候/)¶
故事閤門無通事舍人而通事舍人沿唐制自𨽻中書¶
省如抽赴閤門並稱閤門祗候其後直授閤門通事舍¶
人非舊制也天禧中去閤門二字政和六年改為宣贊¶
<pb:KR2m0009_WYG_058-47a>¶
舍人又舊以閤門通事舍人閤門祗候二等謂之閤職¶
蓋武臣之清選也(閤門通事舍人閤門祗候二等比館/職清流為進取之基非熟於朝儀不)¶
(在此選又有看班祗候以命世家新進及擢閤門㸃檢/使臣為之而㸃檢官乃知班使之長者二年無過遂改)¶
(看班政和間改通事作宣贊且不復選/人才而濫除不知其數人不以為貴也)舊止三五員(天/禧)¶
(初上與輔臣語及減吏員向敏中曰太祖太宗朝閤門/祗候不過三五員宣導贊謁而已今踰數百而除授未)¶
(已上曰此蓋相承/為例當漸省之)熙寧四年閤門請擇武臣子弟六人¶
前後殿日祗應以閤中看班祗候為名候五年熟識儀¶
數乃除閤門祗候紹興中許令供職注授内外合入差¶
<pb:KR2m0009_WYG_058-47b>¶
遣闕到然後免供職其後供職舍人員數稍冗裁定以¶
四十員為額乾道六年上欲清閤門之選除宣贊舍人¶
閤門祗候仍舊通掌贊引之職外置閤門舍人十員以¶
待武舉之入官者掌諸殿覺察失儀兼侍立駕出行幸¶
亦如之六參常朝後殿引親王起居倣儒人館閣之制¶
召試中書省然後命之又許轉對如職事官供職滿二¶
年與邊郡淳熙間置看班祗候令忠訓郎以下充秉義¶
郎以上始除閤門祗候又增重薦舉閤門祗候之制必¶
<pb:KR2m0009_WYG_058-48a>¶
廉幹有方畧善弓馬兩任親民無遺闕及曾歴邊任者¶
充紹熙以來立定員額慶元初申嚴閤門長官選擇其¶
屬之令非右科前名之士不與召試閤門為右列清選¶
之職蓋先後維持之力云¶
　　幹辦皇城司¶
周虎賁氏舍則守王閑王在國則守王宫漢北軍即今¶
之皇城司也漢置羽林郎材官取三輔良家之子自給¶
鞍馬唐謂之北衙左右羽林軍大將軍各一人正三品¶
<pb:KR2m0009_WYG_058-48b>¶
将軍各三人從三品掌統北衙禁兵督攝左右廂飛騎¶
儀仗大朝會則周衛階陛廵幸則夾馳道為内仗凡飛¶
騎南上者配其職有勅上南衙者大将軍承墨勅白移¶
於金吾引駕仗官與監門奏覆降墨然後乃得入¶
宋朝因之舊號武徳司大平興國詔改今名政和官制¶
改皇城使為武功大夫而其職任則選内外通領焉(皇/城)¶
(司以入内兩都知主内判内定事入内都知無不與知/者惟宿直諸班禁衛畧無統攝而皇城司親從官數千)¶
(人乃命武臣二員同兩都知主之而/殿前復不預此祖宗處軍政深意也)紹興中詔行宫禁¶
<pb:KR2m0009_WYG_058-49a>¶
衛所改為行在皇城司三年詔皇城司係專掌禁庭出¶
入依祖宗法不𨽻臺察¶
　　御前忠佐軍頭引見司¶
宋初但曰軍頭引見司端拱元年改軍頭司為御前忠¶
佐軍頭司引見司為御前忠佐引見司軍頭司掌崇班¶
供奉及諸州駐泊捕捉之事引見司掌軍頭名籍諸軍¶
搜閲引見之事中興以來提㸃官幹辦官並以閤門官¶
充紹興三十二年詔知閤門官兼則稱提㸃宣贊舍人¶
<pb:KR2m0009_WYG_058-49b>¶
閤門祗候兼則稱幹辦乾道三年詔提㸃幹辦共以四¶
員為額¶
　　帯御器械¶
宋初嘗選三班以上武幹親信者佩櫜鞬御劍或以内¶
臣為之初是職止名御帯咸平元年改為御𢃄器械景¶
祐二年詔自今無得過六人慶歴元年詔遇闕員以歴¶
邊任有功者補之(舊制外任帯御器械過闕朝見不宿/衛熙寧六年向寳移真定府路總管)¶
(過京師特/命宿直)中興初諸将在外者多帯職蓋假禁近之名¶
<pb:KR2m0009_WYG_058-50a>¶
為軍旅之重(紹興七年樞宻院言𢃄御器械官合帯挿/上曰祖宗置此官所以衛不虞也今乃佩)¶
(數隻骹箭不知何用方承平時至餙以珠珍車/駕每出為觀美而已他日恢復此等事當盡去)二十九¶
年詔中外舉薦武臣無闕可處増置帯御噐械四員然¶
近侍亦或得之乾道以來詔𢃄御器械立班在樞宻院¶
檢詳文字之上淳熙間凡正除軍中差遣或外任者不¶
許衘内帶行又須供職一年方與解帶恩例於是屬鞬¶
之職益加重矣¶
　　按唐承前代置十六衛皆所以命武臣掌禁旅也¶
<pb:KR2m0009_WYG_058-50b>¶
　　宋興以來環衛官特以處宗親無限員無職事而¶
　　禁旅則仍五代之制屬之三衙有都副指揮虞候¶
　　為之長其次則有閤門御帶其所職亦皆唐十六¶
　　衛之任然三衙則専掌兵以大將主之而御帶閤¶
　　門則或以處戚畹内臣不専為將帥之任而其職¶
　　掌皆在京師故俱次序其事於十六衛將軍之後¶
　¶
　文獻通考卷五十八¶
