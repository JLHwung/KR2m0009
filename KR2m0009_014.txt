# -*- mode: mandoku-view; -*-
#+TITLE: 文獻通考
#+DATE: 2015-08-24 22:49:31.935688
#+PROPERTY: ID KR2m0009
#+PROPERTY: BASEEDITION WYG    
#+PROPERTY: JUAN 卷十四
<pb:KR2m0009_WYG_014-1a>¶
欽定四庫全書¶
　文獻通考卷十四¶
　　鄱　陽　馬　端　臨　貴　與　著¶
　征𣙜考一¶
　　征商(闗市/)¶
周官司市國凶荒札喪則市無征而作布(有災害物貴/市不税為民)¶
(困乏也金銅無凶年因/物貴大鑄泉以饒民)¶
㕓人掌斂市絘布&KR0291;布質布罰布㕓布而入於泉府(布/泉)¶
<pb:KR2m0009_WYG_014-1b>¶
(也鄭司農云絘布列肆之税布杜子春云&KR0291;當為儳謂/無肆立持者之税也元謂總讀如租□之□□布謂守)¶
(斗斛銓衡者之税也質布者質人之所罰犯質劑者之/泉也罰布者犯市令者之泉也㕓布者貨賄諸物邸舍)¶
(之/税)凡屠者斂其皮角筋&KR0487;入於玉府(以當税給/作器也)凡珍異¶
之有滯者斂而入於膳府¶
　　孟子曰市㕓而不征法而不㕓則天下之商皆悦¶
　　而願藏於其市矣闗譏而不征則天下之旅皆恱¶
　　而願出於其塗矣　集註㕓市宅也張子曰或賦¶
　　其市地之㕓而不征其貨或治之以市官之法而¶
<pb:KR2m0009_WYG_014-2a>¶
　　不賦其㕓盖逐末者多則㕓以抑之少則不必㕓¶
　　也譏察也察異服異言之人而不征商賈之税也¶
　　又曰古之為市者以其所有易其所無者有司者¶
　　治之耳有賤丈夫焉必求龍斷而登之以左右望¶
　　而罔市利人皆以為賤故從而征之征商自此賤¶
　　丈夫始矣　集註治之謂治其爭訟龍斷岡壟之¶
　　斷而髙也左右望者欲得此而又取彼也罔謂罔¶
　　羅而取之也從而征之謂人惡其專利故就征其¶
<pb:KR2m0009_WYG_014-2b>¶
　　税後世縁此遂征商人也¶
　　按如孟子之説可以見古今闗市征斂之夲意盖¶
　　惡其逐末專利而有以抑之初非利其貨也¶
漢髙祖接秦之弊諸侯並起民失作業而大飢饉凡米¶
一石五千乃約法省禁量吏禄度官用以賦於民而山¶
川園池市肆租税之入自天子至於封君湯沐邑皆各¶
自為私奉養不領於天下經費(言各收其所賦税以自/供不入國朝之庫倉也)¶
(經常/也)又令賈人不得衣絲乘車重租税以困辱之¶
<pb:KR2m0009_WYG_014-3a>¶
　　石林葉氏曰髙祖禁賈人毋得衣錦繡綺縠絺紵¶
　　罽操兵乗騎馬其後又禁毋得為吏與名田凡民¶
　　一算商賈獨倍其賤之至矣凡賈皆有籍謫以戍¶
　　邉者七科吏有罪一亡命二贅壻三而賈人四故¶
　　有市籍五父母有市籍六大父母有市籍七雖非¶
　　先王之政然敦夲抑末亦後世所不能行也¶
孝惠髙后時為天下初定復弛商賈之律然市井子孫¶
亦不得仕宦為吏¶
<pb:KR2m0009_WYG_014-3b>¶
　文帝時鼂錯説上曰商賈大者積貯倍息小者坐列¶
　販賣操其竒贏日游都市乗上之急所賣必倍故其¶
　男不耕耘女不蠶織衣必文采食必粱肉亡農夫之¶
　苦有阡陌之得因其富厚交通王侯力過吏勢以利¶
　相傾千里㳺敖冠盖相望乘堅䇿肥履絲曵縞此商¶
　人所以兼并農人農人所以流亡也今法律賤商人¶
　商人已富貴矣尊農夫農夫已貧賤矣故俗之所貴¶
　主之所賤吏之所卑法之所尊上下相反好惡乖迕¶
<pb:KR2m0009_WYG_014-4a>¶
　而欲國富法立不可得也¶
　　按漢初鑄錢輕於周秦一時不軌逐末之民蓄積¶
　　餘贏以稽市物不勤南畝而務聚貨於是立法崇¶
　　農而抑商入粟者補官而市井子弟至不得為吏¶
　　可謂有所勸懲矣然利之所在人赴之如流水貨¶
　　殖傳中所載大抵皆豪商鉅賈未聞有以力田致¶
　　富者至孝武時東郭咸陽以大鬻鹽孔僅以大冶¶
　　領大司農桑𢎞羊以貿人子為御史大夫而前法¶
<pb:KR2m0009_WYG_014-4b>¶
　　盡廢矣¶
武帝元光六年初算商賈(始税商賈車/船令出算)¶
　　先公曰武帝承文景富庶之後即位甫一紀耳征¶
　　利已至於此然則府庫之積其可恃哉興利之臣¶
　　不知為誰時鄭當時為大司農以他日薦桑𢎞羊¶
　　咸陽孔僅觀之益可疑也政使非其建白亦任奉¶
　　行之責矣漢人多言汲鄭其實當時非黯比也黯¶
　　奮不顧身以折功利之衝當時乃薦掊刻之人以¶
<pb:KR2m0009_WYG_014-5a>¶
　　濟武帝之欲烏得並稱哉¶
元狩四年初算緡錢¶
　公卿請令諸賈人末作各以其物自占率緡錢二千¶
　而一算(此謂讎緡錢者也随其用所/施施於利重者其算益多)諸作有租及鑄¶
　(以手力所/作而賣之)率緡錢四千一算(手作者得利差/輕故算亦輕)已上皆¶
　算緡錢之法¶
　非吏比者三老北邉騎士輕車以一算(凡民不為吏/不為三老騎)¶
　(士茍有輕車/皆出一算)商賈軺車二算(商賈則重/其賦也)已上算車之¶
<pb:KR2m0009_WYG_014-5b>¶
　法(元光只算商車至/是民庶皆不免)¶
　船五丈已上一算(商賈/之船)匿而能告者以半畀之(所謂/告緡)¶
　(也/)賈人無得籍名田以便農犯者沒入¶
　　按算緡錢之法其初亦只為商賈居貨者設至其¶
　　後告緡遍天下則凡不為商賈而有蓄積者皆被¶
　　害矣故擇其關於商賈者登載於此而餘則見雜¶
　　征𣙜門¶
太初四年徙𢎞農都尉治武闗税出入者以給闗吏卒¶
<pb:KR2m0009_WYG_014-6a>¶
食¶
王莽篡位於長安及五都立五均官令工商能採金銀¶
銅連錫登龜取貝者皆自占司市錢府順時氣而取之¶
諸取衆物鳥獸魚鱉百蟲於山林水澤及畜牧者嬪婦¶
桑蠶織紝紡績補縫工匠醫卜及他方技商販賈人坐¶
肆列里區謁舍(居處所在為區/謁舍今客店)皆各自占所為於其所¶
在之縣官除其夲計其利十一分之而以其一為貢敢¶
不自占占不以實盡没入所采取¶
<pb:KR2m0009_WYG_014-6b>¶
　　按莽之法既𣙜商賈之貨而取其十一又效商賈¶
　　之為而官自買賣今録其闗於征商者於此而餘¶
　　則見市糴考¶
晋自過江至於梁陳凡貨賣奴婢馬牛田宅有文券率¶
錢一萬輸估四百入官賣者三百買者一百無文劵者¶
隨物所堪亦百分收四名為散估歴宋齊梁陳如此以¶
為常以人競商販不為田業故使均輸欲為懲勵雖以¶
此為辭其實利在侵削¶
<pb:KR2m0009_WYG_014-7a>¶
宋孝武大明八年詔東境去歲不稔宜廣商賈逺近販¶
鬻米粟者可停道中雜税自東晉至陳西有石頭津東¶
有方山津各置津主一人賊曹一人直水五人以檢察¶
禁物及亡叛者荻炭魚薪之𩔖小津並十分税一以入¶
官淮水北有大市自餘小市十餘所備置官司税斂既¶
重時甚苦之¶
後魏眀帝孝昌二年税市入者人一錢其店舍又為五¶
等收税有差¶
<pb:KR2m0009_WYG_014-7b>¶
北齊黄門侍郎顔之推奏請立闗市邸店之税開府鄧¶
長顒贊成之後主大悦於是以其所入以供御府聲色¶
之費軍國之用不在此焉税僧尼令曰僧尼坐受供養¶
㳺食四方損害不少雖有薄斂何足為也¶
後周閔帝初除市門税及宣帝即位復興入市之税每¶
人一錢¶
隋文帝受禅除入市之税¶
唐武后長安二年鳯閣舍人崔融上議曰臣伏見有司¶
<pb:KR2m0009_WYG_014-8a>¶
税闗市事條不限工商但是行人盡税者臣謹按周禮¶
九賦其七曰闗市之賦竊惟市縱繁雜闗通末游欲令¶
此徒止抑所以咸增賦税夫闗市之税者唯斂出入之¶
商賈不税往来之行人何四海之廣九州之雜闗必據¶
險路市必憑要津若乃富商大賈豪宗惡少輕死重氣¶
結黨連羣喑嗚則彎弓睚眦則挺劔小有失意且猶如¶
此一旦變法定是相驚非唯流迸齊人亦自擾亂殊俗¶
求利雖切為害方深而有司上言不識大體徒欲益帑¶
<pb:KR2m0009_WYG_014-8b>¶
藏助軍國殊不知軍國益擾帑藏愈空且如天下諸津¶
舟行所聚洪舸巨艦千軸萬艘交貨往還昧旦永日今¶
若江津河口置鋪納税則檢覆檢覆則遲留此津纔過¶
彼鋪復止非唯國家税錢更遭主司僦賂何則闗為詰¶
暴之所市為聚人之地税市則人散税闗則暴興暴興¶
則起異圗人散則懐不軌况澆風乆扇變法為難徒欲¶
禁末逰規小利豈知失元黙亂大倫乎古人有言王者¶
藏於天下諸侯藏於百姓農夫藏於庾商賈藏於篋惟¶
<pb:KR2m0009_WYG_014-9a>¶
陛下詳之必若師興有費國儲多窘即請倍算商客加¶
斂平人如此則國保富強人免憂懼天下幸甚¶
徳宗時趙贊請諸道津㑹置吏閱商賈錢每緡税二十¶
竹木茶漆税十之一以贍常平夲錢帝納其䇿屬軍用¶
廹蹙亦隨而耗竭不能備常平之積¶
文宗太和七年御史臺奏太和三年赦文天下除兩税¶
外不得妄有科配其擅加雜𣙜率一切宜停令御史&KR0279;¶
嚴加察訪者臣伏以方今天下無事聖政日躋務去煩¶
<pb:KR2m0009_WYG_014-9b>¶
苛與民休息臣昨因嶺南道擅置竹綀場税法至重害¶
人頗深博訪諸道委知自太和三年凖赦文兩税外停¶
廢等事旬月之内或以督察不嚴或以長吏更改依前¶
却置重困齊人伏望今後自太和三年凖赦文所停兩¶
税外科配雜𣙜等率復却置者仰勅到後十日内具却¶
置事申聞奏仍申報臺司每有出使郎官御史令嚴加¶
察訪苟有此色夲判官重加懲責長吏奏聽進止㫖依¶
開成二年十二月武寧軍節度使薛元賞奏泗口税場¶
<pb:KR2m0009_WYG_014-10a>¶
應是經過衣冠商客金銀羊馬斛斗見錢茶鹽綾絹等¶
一物已上並税今商量其雜税物請停絶勅㫖淮泗通¶
津向来京國自有率税頗聞怨讟今依元賞所奏並停¶
其所置官司所由悉罷所有泗口税額凖徐泗觀察使¶
今年前後兩度奏状内監共得錢一萬八千五十五貫¶
文内十驛一萬一千三百貫文委户部每年以實錢逐¶
近支付泗宿二州以度支上供錢賜充夲軍用其他未¶
贍委在才臣共息怨咨以泰行旅¶
<pb:KR2m0009_WYG_014-10b>¶
後周顯徳五年勅諸道州府應有商賈興販牛畜者不¶
計黄牛水牛凡經過處並不得抽税如是貨賣處祗仰¶
據賣價每一千抽税錢三十不得别有邀難¶
　　按鬻賣而有税理也經過而有税非理也觀此則¶
　　其来已乆而牛畜之外餘物俱有過税商旅安得¶
　　願出其塗乎¶
宋太祖皇帝建隆元年詔所在不得苛留行旅齎装非¶
有貨幣當算者無得發篋搜索又詔榜商税則例於務¶
<pb:KR2m0009_WYG_014-11a>¶
門無得擅改更增損及創收¶
　　止齋陳氏曰此薄税斂初指揮也恭惟我藝祖開¶
　　基之嵗首定商税則例自後累朝守為家法凡州¶
　　縣小可商税不敢專擅創取動輙奏禀三司取㫖¶
　　行下謹按景徳四年三司鹽鐡商税按奏據濵州¶
　　監税李忠恕狀凖條銀每兩税錢四十文其專欄¶
　　等却稱銀元來不納税錢事省司檢㑹景徳元年¶
　　二月二十二日勅令將銀出京城門往諸路州軍¶
<pb:KR2m0009_WYG_014-11b>¶
　　者並須於在京税務納錢每兩四十文不降指揮¶
　　只是條貫自京出門其濵州税務元不收税合依¶
　　久例不得創收天禧四年福建轉運司奏尚書屯¶
　　田員外郎方仲荀奏乞收福建枋木税毎估一貫¶
　　税一百文夲司勘㑹祥符編勅每木十條抽一條¶
　　訖任販貨賣不收商税天聖七年福建運司奏福¶
　　州商税有當增收錢者八當减錢者五當不收錢¶
　　者十當創收錢者十二有㫖創收增收並不行餘¶
<pb:KR2m0009_WYG_014-12a>¶
　　依奏以此見當時州郡小可商税不敢專擅創收¶
　　動須奏禀而漕臣省司亦不敢輙從所請横改條¶
　　法至淳化三年令諸州縣有税以端拱元年至淳¶
　　化元年收到課利最多錢數立為祖額比校科罰¶
　　盖商税額比較自此始及王安石更改舊制増减¶
　　税額所申省司不取㫖矣熙寧三年九月中書劄¶
　　子詳定編𠡠所参詳自来場務課利增虧並自夲¶
　　州保明三司立定新額始牒轉運司令夲處趁辦¶
<pb:KR2m0009_WYG_014-12b>¶
　　往復經動年嵗虚有留滯莫若令夲州自此立定¶
　　祖額比較有㫖從之而夲州比較自此始商税輕¶
　　重皆出官吏之意有增而無减矣政和間漕臣劉¶
　　既濟申明於則例外増收一分税錢而一分増收¶
　　税錢窠名自此起至今以五分充州用五分充轉¶
　　運司上供謂之五分増收錢紹興二年令諸路轉¶
　　運司量度州縣收税緊慢増添税額三分或五分¶
　　而三五分增收税錢窠名自此始至今以十分為¶
<pb:KR2m0009_WYG_014-13a>¶
　　率三分夲州七分𨽻經&KR0291;制司謂之七分增税錢¶
　　而商税之重極於今日¶
李重進平以宣徽北院使李處新知揚州樞宻直學士¶
杜韡監州税¶
　　止齋陳氏曰以朝臣監州税始於此盖收方鎮利¶
　　權之漸然是時初未以此置官也據太宗實録上¶
　　謂趙普等曰王仁贍縱吏為姦諸州場院皆隠沒¶
　　官錢朕初即位悉罷去分命使臣掌其事利入遂¶
<pb:KR2m0009_WYG_014-13b>¶
　　数倍以此見諸州監當分差使臣自太宗始雍熈¶
　　三年始著於令監當使臣京朝官並三年替仍委¶
　　知州通判提舉之遂為定員¶
　闗市之税凡布帛什器香藥寳貨羊彘民間典賣莊¶
　田店宅馬牛驢騾槖駞及商人販茶鹽皆算有敢藏¶
　匿物貨為官司所捕獲沒其三分之一以其半畀捕¶
　者販鬻而不由官路者罪之有官須者十取其一謂¶
　之抽税自唐室藩鎮多便宜從事擅其征利其後諸¶
<pb:KR2m0009_WYG_014-14a>¶
　國割據掊聚財貨以自贍故征算尤繁宋朝每克復¶
　疆土必下詔蠲省凡州縣皆置務闗鎮或有焉大則¶
　專置官監臨(景徳二年詔諸路商税年額及三/萬貫以上審官院選親民官臨涖)小則¶
　令佐兼領諸州仍令都監監押同掌之行者齎貨謂¶
　之過税每千錢算二十居者市鬻謂之住税每千錢¶
　算三十大約如此然無定制其名物各從地宜而不¶
　一焉¶
開寳六年詔嶺南商賈齎生藥者勿算¶
<pb:KR2m0009_WYG_014-14b>¶
　先是偽蜀時部民凡嫁娶皆籍其幃帳粧奩之數估¶
　價抽税是年詔除之¶
太宗淳化二年詔曰闗市之租其来舊矣用度所出未¶
遑削除征算之條當從寛簡宜令諸路轉運使以部内¶
州軍市征所算之名品共参酌裁減以利細民　又詔¶
除商旅貨幣外其販夫販婦細碎交易並不得收其算¶
常税名物令有司件析掲榜頒行天下¶
至道元年詔兩浙諸州紙扇芒鞵及細碎物皆勿税¶
<pb:KR2m0009_WYG_014-15a>¶
二年詔民間所織縑帛非出鬻於市者勿得收算¶
真宗景徳元年除杭越等十三州軍税鵝鴨年額錢¶
四年詔京東西河北陜西江淮南民以柴薪渡河津者¶
勿税¶
太中祥符元年詔免諸路州軍農器收税¶
熙寧十年以前天下諸州商税嵗額¶
　四十萬貫以上¶
　　東京　成都(二十/一務)　興元(三/務)¶
<pb:KR2m0009_WYG_014-15b>¶
　二十萬貫以上¶
　　蜀(九/務)　彭(八/務)　永康(五/務)　梓(二/務)　遂(二/務)¶
　十萬貫以上¶
　　開封(二十/三務)　夀(八/務)　杭(十二/務)　眉(二/務)　綿(二/務)　漢¶
　　(二/務)　嘉(八/務)　邛(十九/務)　簡(四/務)　果(一/務)　戎(三/務)　瀘¶
　　(六/務)　合(一/務)　懐安(三/務)　利(三/務)　閬(一/務)　劔(七/務)　三¶
　　泉縣(二/務)　䕫(二/務)¶
　五萬貫以上¶
<pb:KR2m0009_WYG_014-16a>¶
　　西京(二十/六務)　北京(十四/務)　徐(七/務)　鄆(十二/務)　邳(三/務)¶
　　　潁(十一/務)　滄(二十/二務)　博(十四/務)　棣(十一/務)　秦(六/務)¶
　　　徳(十三/務)　京兆(十二/務)　楚(八/務)　真(五/務)　廬(六/務)¶
　　成(五/務)　揚(七/務)　蘄(八/務)　無為(八/務)　資(一/務)　髙郵(八/務)¶
　　　蘇(五/務)　普(一/務)　昌(三十/八務)　洋(八/務)　興(二/務)　大寧¶
　　監(一/務)　達(一/務)　施(五/務)　涪(六/務)¶
　五萬貫以下¶
　　南京(九/務)　青(十/務)　齊(十一/務)　沂(五/務)　兖(九/務)　淮陽¶
<pb:KR2m0009_WYG_014-16b>¶
　　(二/務)　濟(六/務)　單(五/務)　濮(八/務)　襄(八/務)　鄧(七/務)　許(十/務)¶
　　　蔡(十六/務)　陳(六/務)　&KR0632;(一/務)　澶(十/務)　瀛(七/務)　濵(六/務)¶
　　　思(六/務)　鳳(四/務)　永静軍(九/務)　真定(十五/務)　河中¶
　　(十一/務)　陜(六/務)　并(九/務)　延(十六/務)　鳳翔(十五/務)　亳¶
　　(十一/務)　舒(十九/務)　宿(九/務)　光(七/務)　黄(九/務)　湖(十/務)¶
　　婺(八/務)　秀(七/務)　信(八/務)　洪(十一/務)　吉(七/務)　潭(七/務)¶
　　榮(一/務)　雅(十一/務)　廣安(三/務)　富順監(一/務)　巴(五/務)¶
　　蓬(一/務)　雲安(二/務)　福(十二/務)　黔(七/務)　忠(二/務)　萬(六/務)¶
<pb:KR2m0009_WYG_014-17a>¶
　　　渝(三/務)¶
　三萬貫以下¶
　　宻(六/務)　登(四/務)　莱(四/務)　濰(三/務)　曹(四/務)　淄(十一/務)¶
　　郢(二/務)　唐(五/務)　孟(七/務)　汝(十/務)　鄭(九/務)　冀(七/務)　雄¶
　　(一/務)　相(七/務)　邢(七/務)　定(十七/務)　懐(八/務)　衛(八/務)　洺¶
　　(九/務)　深(五/務)　磁(十一/務)　趙(六/務)　保(一/務)　永寧(一/務)¶
　　華(八/務)　通利(三/務)　同(十一/務)　耀(九/務)　邠(四/務)　解(五/務)¶
　　　慶(十一/務)　商(四/務)　寧(六/務)　環(六/務)　澤(五/務)　隴(八/務)¶
<pb:KR2m0009_WYG_014-17b>¶
　　　渭(十八/務)　階(二/務)　徳順(一/務)　乾(八/務)　通逺(一/務)¶
　　潞(六/務)　晋(六/務)　絳(六/務)　汾(五/務)　海(四/務)　泰(七/務)　泗¶
　　(七/務)　滁(四/務)　和(六/務)　濠(四/務)　漣水(二/務)　越(九/務)　潤¶
　　(六/務)　明(五/務)　常(五/務)　温(六/務)　台(八/務)　處(七/務)　衢(八/務)¶
　　　睦(六/務)　江寧(五/務)　宣(九/務)　歙(六/務)　江(六/務)　池(十/一)¶
　　(務/)　饒(六/務)　太平(八/務)　南康(七/務)　䖍(六/務)　廣徳(二/務)¶
　　　袁(九/務)　興國(二/務)　臨江(五/務)　衡(一/務)　江陵(十四/務)¶
　　　鄂(八/務)　安(五/務)　岳(十一/務)　黎(一/務)　漢陽(三/務)　荆¶
<pb:KR2m0009_WYG_014-18a>¶
　　門(二/務)　文(六/務)　龍(二/務)　集(七/務)　璧(一/務)　南劒(十一/務)¶
　　　開(一/務)　建(七/務)　泉(九/務)　汀(八/務)　漳(十/務)　廣(十四/務)¶
　　　昌化(三/務)　潮(五/務)¶
　一萬貫以下¶
　　隨(三/務)　金(十七/務)　均(三/務)　信陽(二/務)　莫(三/務)　覇(三/務)¶
　　　乾寧(一/務)　信安(一/務)　鄜(五/務)　虢(四/務)　坊(四/務)　岷¶
　　(三/務)　原(六/務)　儀(四/務)　府(二/務)　代(十九/務)　隰(九/務)　忻¶
　　(一/務)　石(六/務)　遼(五/務)　威勝(五/務)　平定(四/務)　南安(三/務)¶
<pb:KR2m0009_WYG_014-18b>¶
　　　建昌(二/務)　通(二/務)　桂陽(二/務)　鼎(四/務)　澧(四/務)　陵¶
　　井監(四/務)　峡(五/務)　梁山(一/務)　邵武(三/務)　康(十六/務)¶
　　南䧺(六/務)　英(八/務)¶
　五千貫以下¶
　　廣濟(一/務)　房(一/務)　保安(一/務)　安肅(一/務)　丹(四/務)　廣¶
　　信(一/務)　順安(二/務)　保安(三十/務)　鎮戎(六/務)　熙(一/務)¶
　　慶成(二/務)　鄜(一/務)　憲(一/務)　嵐(三/務)　慈(二/務)　寧化(一/務)¶
　　　火山(一/務)　岢嵐(一/務)　保徳(一/務)　撫(二/務)　大通監¶
<pb:KR2m0009_WYG_014-19a>¶
　　(二/務)　江隂(三/務)　筠(三/務)　永(三/務)　郴(一/務)　邵(三/務)　全¶
　　(二/務)　歸(一/務)　辰(一/務)　沅(四/務)　復(二/務)　茂(一/務)　南平¶
　　(三/務)　興化(八/務)　循(四/務)　韶(三/務)　連(四/務)　賀(二十/一務)¶
　　封(三/務)　端(一/務)　新(一/務)　南恩(一/務)　惠(四/務)　梅(二/務)¶
　　春(九/務)　桂(十四/務)　容(五/務)　邕(一/務)　象(七/務)　融(一/務)¶
　　昭(十二/務)　梧(一/務)　藤(一/務)　龔(一/務)　潯(三/務)　貴(十一/務)¶
　　栁(九/務)　宜(五/務)　賓(四/務)　横(三/務)　化(五/務)　髙(六/務)　雷¶
　　(二/務)　白(一/務)　欽(一/務)　鬰林(一/務)　萬安(一/務)　珠崖(一/務)¶
<pb:KR2m0009_WYG_014-19b>¶
　　　㢘(五/務)　瓊(一/務)　蒙(一/務)　竇(二/務)　南儀(一/務)¶
　　按天下商税惟四蜀獨重雖䕫戎間小壘其數亦¶
　　倍蓰於内地之壯郡然㑹要言四蜀所納皆鐵錢¶
　　十纔及銅錢之一則數目雖多而所取亦未為甚¶
　　重而熙寧十年以後再定之額他郡皆増於前而¶
　　四蜀獨减於舊豈亦以元額偏重之故歟¶
仁宗時詔塲務嵗課倍增者乃增使臣一員監臨　又¶
詔取一嵗中数為額後雖羡益勿增仍毋得抑配人户¶
<pb:KR2m0009_WYG_014-20a>¶
苛留商賈求羡餘以希賞(詳見酒/税門)¶
天聖中有請算錢以助給費者仁宗曰貨泉之利欲流¶
天下而通有無何可算也不許　又詔有司裁定嵗課¶
或不登而州縣責衙前備償者立命罷之¶
神宗熙寧元年詔三路支移或民以租賦齎貨至邉貿¶
易以轉官者毋税石炭自懐至京不征流民復業者所¶
過免算¶
四年詔三司凡民承買酒麴坊場率千錢輸税五十儲¶
<pb:KR2m0009_WYG_014-20b>¶
之以禄吏¶
七年詔減國門税数十種錢不滿三十者蠲之其先外¶
城二十門皆責以課息近止令隨其閑要分等以檢捕¶
獲失之数為賞罰既而以嵗旱復有是命¶
八年手詔問中書賈販之物法不税者其市利錢當輸¶
否時有司創税賈物之入京者謂之市利錢以禄吏帝¶
疑焉故問之¶
　鄭侠奏議跋後云建言者以諸門及夲務税錢額虧¶
<pb:KR2m0009_WYG_014-21a>¶
　折皆是官員饒税過多而吏人受財公共偷瞞不知¶
　乃為市易拘攔商旅入務官買以致商旅不行稅乃¶
　大虧也遂立條約專攔皆有食錢官員不得饒税專¶
　攔取錢依倉法官員妄饒税並停替仍㑹問諸處每¶
　商旅納官税一百文即專攔所得市利錢㡬何諸處¶
　申約官税一百專攔等合得事例錢十文官中遂以¶
　為定例每納税錢一百文别取客人事例錢六文以¶
　給專攔等食錢已而市易司作弊於申收事例錢項¶
<pb:KR2m0009_WYG_014-21b>¶
　即聲説所收不及十文亦收十文此明為所收事例¶
　錢不及十文亦收十文及法行乃謂所收之税不及¶
　十文亦收事例錢十文只如苧麻一斤收錢五文山¶
　豆根一斤收錢五文却問客人别要事例錢一十文¶
　夲門為不便申省及市易司並不施行致客人為事¶
　例錢故屡與專攔相拖拽云我官錢十文納了你却¶
　問我要甚事例錢必須取條貫分明詳諭方肯納錢¶
　而去不三五日間適因三月二十六日奏狀准三月¶
<pb:KR2m0009_WYG_014-22a>¶
　二十七日聖旨市利錢三百文以下税錢者皆無市¶
　利錢矣看詳有司當立法時取專攔所得事例錢以¶
　供專攔逐月食錢不曰事例錢而以市利名之者盖¶
　取孟子所謂有賤丈夫左右望而㒺市利之意以為¶
　名是賤之也又從而多取之以益官豈不繆哉宜乎¶
　聖上聞之自三百以下税錢並不收市利也¶
哲宗元祐元年從户部之請在京商税院酌取元豐八¶
年錢五十五萬二千二百六十一緡有竒以為新額自¶
<pb:KR2m0009_WYG_014-22b>¶
明年始¶
八年商人載米入亰糶者力勝税權蠲¶
　兵部尚書蘇軾上言臣聞榖太賤則傷農太貴則傷¶
　末是以法不税五榖使豐熟之鄉商賈爭糴以起太¶
　賤之價災傷之地舟車輻湊以壓太貴之直自先王¶
　以来未之有改也而近嵗法令始有五榖力勝税錢¶
　使商賈不行農末皆病廢百王不刋之令典而行自¶
　古所無之弊法百世之下書之青史曰收五榖力勝¶
<pb:KR2m0009_WYG_014-23a>¶
　税錢自皇宋某年始也臣切為聖世病之臣頃在黄¶
　州親見累嵗榖熟農夫連車載米入市不了鹽酪之¶
　費所蓄之家日夜禱祠願逢飢荒又在浙西累嵗親¶
　見水災中民之家有錢無榖被服珠金餓死於市此¶
　皆官收五榖力勝税錢致商賈不行之咎也臣聞以¶
　物與人物盡而止以法活人法行無窮今陛下每遇¶
　災傷捐金帛散倉廪自元祐以來盖所費數千萬貫¶
　石而餓殍流亡不為少衰只如去年浙中水災陛下¶
<pb:KR2m0009_WYG_014-23b>¶
　使江西北僱船運米以救蘇湖之民盖百餘萬石又¶
　計糴夲水脚官費不貲而客船被差僱者皆失業破¶
　産無所告訴與其官司費耗為害如此何似削去近¶
　日所立五榖力勝税錢一條只行天聖附令免税指¶
　揮則豐凶相濟農末皆利縱有水旱無大飢荒雖目¶
　下稍失課利而災傷之地不必盡煩陛下出捐錢榖¶
　如近嵗之多也今元祐編敇雖云災傷地分雖有例¶
　亦免而榖所從来必自豐熟地分所過不免收税則¶
<pb:KR2m0009_WYG_014-24a>¶
　商賈亦自不行議者或欲立法如一路災傷則隣路¶
　免税一州災傷則鄰州亦然雖以今之法小為踈通¶
　而隔一州一路之外豐凶不能相救未為良法須是¶
　盡削近嵗弊法專用天聖附令指揮乃為通濟臣竊¶
　謂若行臣言税錢亦必不至大叚失陷何也五榖無¶
　税商賈必大通流不載見錢必有回貨見錢回貨自¶
　皆有稅所得未必减於力勝而災傷之地有無相通¶
　易為賑救官司省費其利不可勝計今肆赦甚近若¶
<pb:KR2m0009_WYG_014-24b>¶
　得於赦書帶下光益聖徳收結民心實無窮之利取¶
　進止¶
徽宗大觀元年凡典買牛畜舟車之𩔖未印契者更期¶
以百日免倍税建中靖國初有此令至是蠲之¶
二年詔在京諸門凡民衣屨榖菽雞魚果蔬炭柴磁瓦¶
器之𩔖並蠲其税嵗終計所蠲令大觀庫給償¶
重和元年以臣僚言凡民有遺嘱并嫁女承書令輸錢¶
給印文憑其絲綿縑帛即其鄉聚市鬻者亦令先歴近¶
<pb:KR2m0009_WYG_014-25a>¶
地場務請税尋皆罷之　八月臣僚又言税物由便道¶
者請令批引致務參驗并税之詔户部下諸路漕司計¶
畫以行¶
宣和二年宮觀寺院臣僚之家為商販者令闗津搜閲¶
如元豐法輸税嵗終以次数報轉運司取旨¶
　初元符令品官供家服用之物免税至建中靖國初¶
　馬牛駝騾驢已不入服用之例而比年臣僚營私謀¶
　利者衆宫觀寺院多有免税專降之㫖皆以船艘賈¶
<pb:KR2m0009_WYG_014-25b>¶
　販州縣無孰何之者故有是詔¶
三年兩浙淮西等路税例外増一分者勿取其先漕臣¶
被旨起應奉物乃増税以更費至是御筆罷之¶
欽宗靖康元年詔都城物價未平凡税物權更蠲税一¶
年¶
髙宗建炎元年詔京城久閉道路方通有販貨上京者¶
與免税　又詔應殘破州縣合用竹木磚瓦並免收税¶
　又詔北来歸正人兩淮復業人在路不得收税　又¶
<pb:KR2m0009_WYG_014-26a>¶
詔於平江崑山縣江灣浦量收海船税應官司回易諸¶
軍收買物色依條收税盖寧於海道取給軍需而不以¶
病民也又慮税網太宻詔減併一百三十四處減罷者¶
九處免過税者五處至於牛米柴麺民間日用所需並¶
與罷税¶
孝宗隆興之初招集流民凡兩淮之商旅歸正人之興¶
販並與免税州縣續置税場不曾申明去處並罷之¶
又詔鄉落墟市貿易皆從民便不許人買撲收税减罷¶
<pb:KR2m0009_WYG_014-26b>¶
州縣税務甚多¶
光宗復罷楚州雅州管下鎮務减臨安府富陽餘杭税¶
額¶
寧宗時减罷州縣税務亦不一¶
　闗市之征日以蠲免中興列聖仁民之心何如哉其¶
　間貪吏並緣苛取百出(紹興二十一年六月臣僚言/諸州額外征取止資公庫無)¶
　(名妄用乞令/監司檢察)私立税場算及緡錢㪷米菜茹束薪之¶
　屬(乾道四年詔諸州縣不得私置税場邀阻客旅嘉/定五年四月臣僚言廣中無名場税在在有之若)¶
<pb:KR2m0009_WYG_014-27a>¶
　(循之浰頭梅之梅溪皆深村山路畧通民旅/私立闗津緡錢㪷米菜茹束薪並令輸免)或擅用¶
　稽察措置(乾道九年二月詔諸縣税場於正官/外擅置稽察措置等官許民户越訴)添置¶
　專攔收檢(紹興十年九月勅諸路税務置專攔外𩔖/皆過数招收并有監官親隨之𩔖通同接)¶
　(取可令禁止淳熈五年四月臣僚言池州鴈汊/等處欄頭妻子直入船内搜檢謂之女欄頭)與吾¶
　民相刄相靡不啻讎敵虚市有税空舟有税(乾道六/年閏月)¶
　(臣僚言重征莫甚於沿江凡泝流而上至於荆峡虚/舟徃来謂之力勝舟中無重貨謂之虚喝宜征百金)¶
　(元抛千金之數謂之花數/騷擾不一乞嚴禁止從之)以食米為酒米以衣服為¶
　布帛皆有税(紹興三十二年八月都省言専攔騷擾/甚者指食米為酒米指衣服為布帛)¶
<pb:KR2m0009_WYG_014-27b>¶
　遇士夫行李則搜囊發箧目以興販(紹興二十五年/十二月敕訪聞)¶
　(場務利於所入以至士夫舉子道路/之費搜箧倒囊一切攔税可以禁止)甚者貧民博易¶
　𤨏細於村落指為漏税輙加以罪(嘉定八年二月臣/僚言濱江之民擔)¶
　(負魚鮓於村落博賣未嘗經渉城市亦誣其漏税而/加之罪或遇溪簰販運火柴每束亦收五六文錢乞)¶
　(嚴行覺/察從之)空身行旅亦白取金百方紆路避之則攔截¶
　呌呼(嘉定五年四月/臣僚言廣中場)或有貨物則抽分給賞㫁罪倍¶
　輸倒嚢而歸矣(嘉定五年四/月臣僚言)聞者咨嗟則指曰是大¶
　小法場也(紹興二十二年臣僚言蘄之蘄陽江之/湖口池州之雁汊税務號為大小法場)是¶
<pb:KR2m0009_WYG_014-28a>¶
　以中興以來申明越津攔税之禁(上曰昨見河&KR0203;有/歩擔負米尤為所)¶
　(害其専攔有在十里外私自收税者况舟船之利多/于歩擔其&KR0368;可知紹興三十二年三月臣僚言州縣)¶
　(多遣人于三二十里外拘攔税物以發闗引為名乞/禁止乾道四年九月詔不得離縣五里外攔掠村民)¶
　(紹興四年三月嘉定/八年二月皆有禁)其場務税賞不許引用(倘於租/額外有)¶
　(剰数聴其累賞/是道天下重征)其告漏税不實者坐之(慶元六年/五月詔)其¶
　有合税者照自來則例不得欺詐騷擾如例外多收¶
　投子錢許民越訴(紹熙元年/十一月)其赴務投税者不得截¶
　留收買(慶元五年/四月詔)列聖之禁戢吏姦也如此是宜商¶
<pb:KR2m0009_WYG_014-28b>¶
　賈之利通而民生之用足雖中興再造民力已竭而¶
　不至于甚困者皆此之由也¶
　¶
　¶
　¶
　¶
　¶
　文獻通考卷十四¶
