# -*- mode: mandoku-view; -*-
#+TITLE: 文獻通考
#+DATE: 2015-08-24 22:49:31.732282
#+PROPERTY: ID KR2m0009
#+PROPERTY: BASEEDITION WYG    
#+PROPERTY: JUAN 卷六
<pb:KR2m0009_WYG_006-1a>¶
欽定四庫全書¶
　文獻通考卷六¶
　　鄱　陽　馬　端　臨　貴　與　著¶
　田賦考六¶
　　水利田¶
魏史起引漳水溉鄴¶
　魏襄王時史起為鄴令起曰魏氏之行田也以百畝¶
　(賦田之法/一夫百畝)鄴獨二百畝是田惡也漳水在其旁西門¶
<pb:KR2m0009_WYG_006-1b>¶
　豹不知用是不知也於是乃引漳水溉鄴以富魏之¶
　河内民歌之曰鄴有賢令兮為史公決漳水兮灌鄴¶
　旁終古舄鹵兮生稻粱¶
秦開鄭國渠¶
　韓欲疲秦人使毋東伐乃使水工鄭國間說秦令開¶
　涇水自中山西抵瓠口為渠並北山東注洛三百餘¶
　里欲以溉田中作而覺秦欲殺國國曰始臣為間然¶
　渠成亦秦之利也乃使卒就渠渠成用溉注填閼之¶
<pb:KR2m0009_WYG_006-2a>¶
　水溉舄鹵之地四萬餘頃收皆畝一鍾於是闗中為¶
　沃野無凶年秦以富强名曰鄭國渠¶
秦李冰開蜀渠¶
　秦平天下以李冰為蜀守冰壅江水作堋(部朋/反)穿二¶
　江成都中雙過郡下以通舟船因以灌溉諸郡於是¶
　蜀沃野千里號為陸海¶
　　公非劉氏七門廟記曰予為廬州從事始以事至¶
　　舒城觀所謂七門三堰者問於居人其田溉㡬何¶
<pb:KR2m0009_WYG_006-2b>¶
　　對曰凡二萬頃考於圖書則漢羮頡侯信始基而¶
　　魏揚州刺史劉馥實修其廢昔先王之典有功及¶
　　民則祀之若信者可謂有功矣然吾恨史策之有¶
　　遺而憐舒人之不忘其思也昔高帝之起宗室昆¶
　　弟之有材能者賈以征伐顯交以出入𫝊命謹信¶
　　為功此二者皆裂地為王連城數十代王喜以棄¶
　　國見省而子濞亦用力戰王吳獨信區區僅得封¶
　　侯而能勤心於民以興萬世之利而愛恵豈與賈¶
<pb:KR2m0009_WYG_006-3a>¶
　　濞相侔哉夫攻城野戰滅國屠邑是二三子之所¶
　　謂能能殺人者也與夫闢地墾土使數十萬之民¶
　　世世無饑餒之患所謂善養人者於以相譬猶天¶
　　地之懸絶也然賈濞以功自名信不見錄豈殺人¶
　　易以快意養人不見形象哉然彼賈濞之死冺無¶
　　聞久矣而信至今民猶思之¶
　　按此漢初之事史所不載然溉田二萬頃則其功¶
　　豈下於李冰文翁邪愚讀公非集表而出之以補¶
<pb:KR2m0009_WYG_006-3b>¶
　　遺軼¶
漢文帝以文翁為蜀郡太守煎㳛(羊朱/反)口溉灌繁田千¶
七百頃人獲其饒¶
武帝開渭渠龍首渠白渠¶
　元光中大司農鄭當時言引渭穿渠起長安並南山¶
　下至河三百餘里渠下民田萬餘頃又可得以溉田¶
　益肥闗中之地得穀天子以為然令齊水工徐伯表¶
　(廵行表/記之)悉發卒數萬人穿漕渠三歳而通渠下民頗¶
<pb:KR2m0009_WYG_006-4a>¶
　得以溉田矣其後河東守番係請穿渠引汾溉皮氏¶
　汾陰下引河溉汾陰蒲坂下(皮氏今龍門縣地屬絳/郡汾陰今寳鼎縣地蒲)¶
　(坂今河東縣地/並屬河東郡)度可得五千頃五千頃故盡河壖棄¶
　地民茭牧其中耳今溉田之度可得穀二百萬石以¶
　上天子以為然發卒數萬人作渠田數歳河移徙渠¶
　不利則田者不能常種久之河東渠田廢與越人令¶
　少府以為稍入(時越人有徙者以田與之其租稅入/少府也稍漸也其入未多故謂之稍)¶
　其後莊熊羆言臨晉民(即今馮/翊縣)願穿洛以溉重泉以¶
<pb:KR2m0009_WYG_006-4b>¶
　東萬餘頃(重泉在今馮翊郡界今有/乾坑即熊羆之所穿渠)故惡地誠得水¶
　可令畝十石於是為發卒萬餘人穿渠自徴(音/懲)引洛¶
　水至商顔下(徴在馮翊郡即今郡之澄/城縣商顔今馮翊縣界)岸善崩(洛水/岸)¶
　乃鑿井深者四十餘丈往往為井井下相通行水水¶
　頹以絶商顔(下流/曰頹)東至山嶺十餘里間井渠之生自¶
　此始穿渠得龍骨故名曰龍首渠作之十餘歳渠頗¶
　通猶未得其饒是時用事者爭言水利朔方西河河¶
　西酒泉皆引河及川谷以溉田而闗中輔渠靈軹引¶
<pb:KR2m0009_WYG_006-5a>¶
　諸水汝南九江引淮東海引鉅定(澤/名)泰山下引汶水¶
　皆穿渠為溉田各萬餘頃他小渠披山通道不可勝¶
　言自鄭國渠起至元鼎六年百三十六歳而倪寛為¶
　左内史奏請穿鑿六輔渠(在鄭國渠之裏今尚/謂之輔渠亦曰六渠)以益¶
　溉鄭國傍高仰之田(素不得鄭國之溉/灌者仰謂上向)帝曰農天下¶
　之本也泉流灌寖所以育五穀也左右内史地名山¶
　川原甚衆細民未知其利故為通溝瀆畜陂澤所以¶
　備旱也今内史稻田租挈重不與郡同(租挈收田租/之約令郡謂)¶
<pb:KR2m0009_WYG_006-5b>¶
　(四方/諸郡)其議減令吏民免農盡地利平徭行水勿使失¶
　時(平徭者均齊渠堰之/力役謂俱得水之利)後十六歳趙中大夫白公(此/時)¶
　(無公爵蓋相呼/尊老之稱也)復奏穿渠引涇水首起谷口尾入櫟¶
　(音/藥)陽(谷口今雲陽/縣治谷是也)注渭中袤二百里溉田四千五百¶
　餘頃因名曰白渠民得其饒歌之曰田於何所池陽¶
　谷口鄭國在前白渠起後舉鍤為雲決渠為雨(鍤/鍫)涇¶
　水一石其泥數斗且溉且糞長我禾黍(水停淤泥/可以當糞)衣¶
　食京師億萬之口此兩渠之饒也¶
<pb:KR2m0009_WYG_006-6a>¶
自河決瓠子後二十餘歳歳數不登而梁楚尤甚天子¶
既封禪廵祭山川其明年旱乾封少雨乃發卒塞瓠子¶
決築宫其上名宣房宫而道河北行二渠復禹舊蹟梁¶
楚乃無水災是後用事者争言水利朔方西河河西酒¶
泉皆引河及川谷以溉田而闗中輔渠靈軹(輔渠倪/寛所穿)引¶
堵水汝南九江引淮東海引鉅定太山下引汶水皆穿¶
渠為溉田各萬餘頃他小渠披山通道者不可勝言然¶
其著者在宣房¶
<pb:KR2m0009_WYG_006-6b>¶
元帝時召信臣造鉗盧陂¶
　建昭中召信臣為南陽太守於穰縣理南六十里造¶
　鉗盧陂累石為堤傍開六石門以節水勢澤中有鉗¶
　盧王池因以為名用廣溉灌歳歳増多至二萬頃人¶
　得其利及後漢杜詩為太守復脩其業時歌之曰前¶
　有召父後有杜母¶
　息夫躬𫝊躬言秦開鄭國渠以富國强兵今為京師¶
　土地肥饒可度地勢水泉灌溉之利天子使躬持節¶
<pb:KR2m0009_WYG_006-7a>¶
　領䕶三輔都水躬上表欲穿長安城引漕注太倉下¶
　以省轉輸議不可成乃止¶
　翟方進𫝊汝南有鴻隙大陂郡以為饒成帝時闗東¶
　數水陂溢為害方進為相與御史大夫孔光共遣掾¶
　行視以為決去陂水其地肥美省隄防費而無水憂¶
　遂奏罷之及翟氏滅鄉曲歸惡言方進請陂下良田¶
　不得而奏罷陂云王莽時常枯旱郡中追怨方進童¶
　謠曰壞陂誰翟子威飯我豆食羮芋魁反乎覆陂當¶
<pb:KR2m0009_WYG_006-7b>¶
　復誰云者兩黄鵠¶
後漢章帝建初中王景為廬江太守郡部安豐縣有楚¶
孫叔敖所起芍陂先是荒廢景重修之境内豐給(陂徑/百里)¶
(灌田萬頃在/今安豐縣界)¶
順帝永和五年馬臻為㑹稽太守始立鏡湖築塘周廻¶
三百十里灌田九千頃至今人獲其利¶
晉武帝咸寜元年東南水災杜預請決壊諸陂從之¶
　詔曰今年霖雨過差又有蟲災潁川襄城自春以來¶
<pb:KR2m0009_WYG_006-8a>¶
　畧不下種深以為慮主者何以為百姓計當陽侯杜¶
　預上疏曰臣輙思惟今者水災東南特劇非但五穀¶
　不收居業并損下田所在渟汙高地皆多墝塉百姓¶
　困窮方在來年雖詔書切吿長吏二千石為之設計¶
　而不廓開大制定其趣舍之宜恐徒文具所益蓋薄¶
　當今秋夏蔬食之時而百姓已有不贍前至冬春野¶
　無青草則必指仰官穀以為生命此乃一方之大事¶
　不可不早為思慮臣愚謂既以水為田當恃魚菜螺¶
<pb:KR2m0009_WYG_006-8b>¶
　蜯而洪陂汎濫貧弱者終不能得今者宜大壞兖及¶
　荆河州東界(兖州東界今濟陽濟陰東平魯郡之間/荆河州東界今汝南汝陰譙郡之間也)¶
　諸陂隨其所歸而宣導之令饑者盡得水産之饒百¶
　姓不出境界之内朝暮野食此目下日給之益也水¶
　去之後填淤之田畝收數鍾至春大種五穀五穀必¶
　豐此又明年之益也杜預又言諸欲修水田者皆以¶
　火耕水耨為便非不爾也然此施於新田草萊與百¶
　姓居相絶離者耳往者東南草創人稀故得火田之¶
<pb:KR2m0009_WYG_006-9a>¶
　利頃來戸口日増而陂堰歳決良田變生蒲葦人居¶
　沮澤之際水陸失宜放牧絶種樹木立枯皆陂之害¶
　也陂多則土薄水淺潦不下潤故每有水雨輒復横¶
　流延及陸田言者不思其故因云此土不可陸種臣¶
　計漢之戸口以驗今之陂處皆陸業也其或有舊堰¶
　則堅完修固非今所謂當為人害也臣見尚書胡威¶
　啟宜壊陂其言懇至臣又見宋侯相應遵上便宜求¶
　壊泗陂徙運道時下都督度支共處當各據所見不¶
<pb:KR2m0009_WYG_006-9b>¶
　從遵言臣按遵上事運道東詣壽春有舊渠可不由¶
　泗陂出泗陂在彼地界壊地凡萬三千餘頃傷敗成¶
　業遵縣領應佃三千六百口可謂至少而猶患地狹¶
　不足肆力此皆水之為害也當所共恤而都督度支¶
　方復執異非所見之難直以不同害理也人心所見¶
　既不同利害之情又有異軍家之與郡縣士大夫之¶
　與百姓其意莫有同者此皆偏其利以忘其害此理¶
　之所以未盡而事之所以多患也臣又按荆河州界¶
<pb:KR2m0009_WYG_006-10a>¶
　中度支所領佃者州郡大軍雜士凡用水田七千五¶
　百餘頃計三年之儲不過二萬餘頃以常理言之無¶
　為多積無用之水况於今者水澇瓮溢大為災害臣¶
　以為宜發明詔&KR0239;刺史二千石漢氏舊堰及山谷私¶
　家小陂皆當修繕以積水其諸魏氏以來所造立及¶
　諸因雨決溢蒲葦馬腸陂之類皆決瀝之長吏二千¶
　石躬先勸戒諸食力之人並一時附功令比及水凍¶
　得粗枯涸其所修功實之人皆以畀之其舊陂堰溝¶
<pb:KR2m0009_WYG_006-10b>¶
　渠當有所補塞者此尋求微跡一如漢時故事早為¶
　部分列上須冬間東南休兵交代各留一月以佐之¶
　夫川瀆有長流地形有定體漢氏居人衆多猶以為¶
　患今因其所患而宣瀉之跡古事以明近大理昭然¶
　可坐而論得臣不勝愚意常竊謂最是今日之實益¶
　也朝廷從之¶
　　按水利之說三代無有也蓋井田之行方井之地¶
　　廣四尺謂之溝十里之成廣八尺謂之洫百里之¶
<pb:KR2m0009_WYG_006-11a>¶
　　同廣二尋謂之澮夫自四尺之溝積而至於二尋¶
　　之澮則夫一同之間而捐膏腴之地以為溝洫之¶
　　制捐賦稅之入以治溝洫之利蓋不少矣是以能¶
　　時其蓄洩以備水旱子産相鄭猶必使田有封洫¶
　　蓋謂此也自秦人開阡陌廢井田任民所耕不計¶
　　多少而溝洫之制大壊後之智者遂因川澤之勢¶
　　引水以溉田而水利之說興焉魏起鄭白之徒以¶
　　此為功然水就下者也陂而遏之利於旱歳不幸¶
<pb:KR2m0009_WYG_006-11b>¶
　　&KR0834;潦則其害有不可勝言者此翟子威杜元凱所¶
　　以決壊隄防以紓水患也¶
　張闓(音/開)為晉陵内史時所部四縣並以旱失田闓乃¶
　立曲阿新豐塘(今丹/陽郡)田八百餘頃每歳豐稔¶
宋文帝時劉義欣為荆河刺史治夀陽(夀/春)芍陂良田萬¶
頃隄堰久壊秋夏常苦旱乃因舊溝引淠水(在汝/南)入陂¶
伐木開溱水得通涇由是豐稔¶
後魏刁雍為薄骨律鎮將至鎮上表曰富平西三十里¶
<pb:KR2m0009_WYG_006-12a>¶
(薄骨律鎮今靈武/郡富平今廻樂縣)有艾山南北二十六里東西四十五¶
里鑿以通河似禹舊跡其兩岸作溉田大渠廣十餘歩¶
山南引水入此渠中計昔時高於河水不過一丈河水¶
激急沙土漂流今日此渠高於河水二丈三尺又河水¶
浸射往往崩頹渠既高懸水不得上雖復諸處按舊引¶
水水亦難求今艾山北中有洲渚水分為二西河小狹¶
水廣百四十歩臣今請入來年正月於河西高渠之北¶
八里分河之下五里平鑿渠廣十五歩深五尺築其兩¶
<pb:KR2m0009_WYG_006-12b>¶
岸令高一丈北行四十里還入古之高渠即修高渠而¶
北復八十里合百二十里大有良田計用四千人四十¶
日功渠得成就所欲鑿新渠口河下五尺水不得入今¶
求從小河東南岸斜斷到西北岸計長二百七十歩廣¶
十歩高二尺絶岸小河二十日功計得成畢合計用功¶
六十日小河之水盡入新渠水則充足溉官私田四萬¶
餘頃旬日之間則水一徧水凡四漑穀得成實從之公¶
私獲其利¶
<pb:KR2m0009_WYG_006-13a>¶
裴延儁為幽州刺史范陽郡有舊沈渠徑五十里漁陽¶
燕郡有故戾諸堰廣袤三十里皆廢毁多時不復水旱¶
為害延儁自度水形營造未㡬而就溉田萬餘頃為利¶
十倍¶
唐武徳七年同州治中雲得臣開渠自龍首引黄河溉¶
田六十餘頃¶
貞觀十一年揚州大都督府長史李襲稱以江都俗好¶
商賈不事農業乃引雷陂水又築白城塘溉田八百餘¶
<pb:KR2m0009_WYG_006-13b>¶
頃百姓獲其利¶
永徽六年雍州長史長孫祥奏言徃日鄭白渠溉田四¶
萬餘頃今為富商大賈競造碾磑堰遏費水太尉長孫¶
無忌曰白渠水帶泥淤灌田益其肥美又渠水發源本¶
高向下支分極衆若使流至同州則水饒足比為碾磑¶
用水洩渠水隨入滑加以壅遏耗竭所以得利遂少於¶
是遣祥等分檢渠上碾磑皆毁之至大歴中水田纔得¶
六千二百餘頃¶
<pb:KR2m0009_WYG_006-14a>¶
開元九年京兆少尹李元紘奏疏三輔諸渠王公之家¶
緣渠立磑以害水田一切毁之百姓䝉利¶
廣徳二年戸部侍郎李栖筠等奏拆京城北白渠上王¶
公寺觀碾磑七十餘所以廣水田之利計歳收粳稻三¶
百萬石¶
大歴十二年京兆尹黎幹開決鄭白二水支渠毁碾磑¶
以便水利復秦漢水道¶
建中三年宰相楊炎請於豐州置屯田發闗輔人開陵¶
<pb:KR2m0009_WYG_006-14b>¶
陽渠(詳見屯/田門)¶
貞元八年嗣曹王臯為荆南節度觀察使先是江陵東¶
北七十里有廢田旁漢古堤壊決凡二處每夏則為浸¶
溢臯始命塞之廣良田五千頃畝收一鍾楚俗佻薄舊¶
不鑿井悉飲陂澤臯乃令合錢鑿井人以為便¶
元和八年孟簡為常州刺史開漕古孟瀆長四十里得¶
沃壤四千餘頃　十二月魏博觀察使田𢎞正奏准詔¶
開衛州黎陽縣古黄河故道從鄭滑節使薛平之請也¶
<pb:KR2m0009_WYG_006-15a>¶
先是滑州多水災其城西去黄河止二里每夏雨漲溢¶
則浸壊城郭水及羊馬城之半薛平詢諸將吏得古黄¶
河道於衛州黎陽縣界遣從事裴𢎞泰以水患告於田¶
𢎞正請開古河用分水力𢎞正遂與平皆以上聞詔許¶
之乃於鄭滑兩郡徴促萬人鑿古河南北長十四里東¶
西闊六十歩深一丈七尺決舊河以注新河遂無水患¶
焉¶
十三年湖州刺史于頔復長城縣方山之西湖溉田三¶
<pb:KR2m0009_WYG_006-15b>¶
十頃¶
長慶二年温造為朗州刺史奏開復鄉渠九十七里溉¶
田二千頃郡人利之名為右史渠至太和五年造復為¶
河陽節度使奏浚懷州古渠枋口堰役功四萬溉濟源¶
河内温武陟四縣田五千頃¶
長慶中白居易為杭州刺史浚錢塘湖周廻三十里北¶
有石涵南有筧凡放水溉田每減一寸可溉十五頃毎¶
一伏時可溉五十餘頃作湖石記言若隄防如法蓄洩¶
<pb:KR2m0009_WYG_006-16a>¶
及時則瀕湖千餘頃田無凶年矣¶
周顯徳三年以尚書司勲郎中何幼冲為開中渠堰使¶
命於雍耀二州界疏涇水以溉田¶
宋太宗皇帝淳化四年知雄州何承矩及臨濟令黄懋¶
請於河北諸州置水利田興堰六百里置斗門灌溉(詳/見)¶
(屯田/門)¶
神宗熙寜元年遣使察農田水利程顥等八人充使王¶
臨言保州塘濼以西可築隄植木凡十九里隄内可引¶
<pb:KR2m0009_WYG_006-16b>¶
水處即種稻水不及處並為方田又因出土作溝以限¶
戎馬從之中書言諸州縣古跡陂塘異時皆畜水溉田¶
民利數倍近歳多所湮廢詔諸路監司訪尋州縣可興¶
復水利如能設法勸誘興修塘堰圩堤功利有實當議¶
旌寵¶
　蘇軾上書論之畧曰天下久平民物滋息四方遺利¶
　皆畧盡矣今欲鑿空尋訪水利所謂即鹿無虞豈惟¶
　徒勞必大煩擾所在追集老少相視可否吏卒所過¶
<pb:KR2m0009_WYG_006-17a>¶
　雞犬一空若非灼然難行必須且為興役何則沮格¶
　之罪重而誤興之過輕人多愛身勢必如此且古陂¶
　廢堰多為側近冒耕歳月既深已同永業茍欲興復¶
　必盡追收人心或揺甚非善政又有好訟之黨多怨¶
　之人妄言某處可作陂渠規壊所怨田産或指人舊¶
　物以為官陂冒佃之訟必倍今日臣不知朝廷本無¶
　一事何苦而行此哉¶
熙寧四年御史劉摯言内臣程昉大理寺丞李宜之於¶
<pb:KR2m0009_WYG_006-17b>¶
河北開修漳河功力浩大朝廷既令權罷則利害姑置¶
之朝廷又令總領淤田司事臣謹按程昉等將命興事¶
初不以事之可實聞於朝伏恐生事興患未有窮已乞¶
明布昉等罪狀重行貶竄王安石為昉辯甚力遂寢不¶
報¶
六年賜屯田員外郎侯叔獻等淤田各十頃叔獻等引¶
河水淤田決清水於畿縣澶州間壊民田廬塜墓歳被¶
其患他州縣淤田類如此朝廷不知也¶
<pb:KR2m0009_WYG_006-18a>¶
七年提舉河北常平等事韓宗師劾程昉導滹沱河水¶
淤田而隄壊水溢廣害民稼欺罔十六罪詔昉分析王¶
安石復為之辯明云¶
　原武等縣民因淤田侵壞廬舍墳墓又妨秋種相率¶
　詣闕訴使者聞之急責其令追呼將杖之民即繆曰¶
　詣闕謝耳使者因代為百姓謝淤田表遣吏詣鼓院¶
　投之狀有二百餘名但二吏來投安石喜上亦不知¶
　其妄也¶
<pb:KR2m0009_WYG_006-18b>¶
　　吕氏曰汴河乃京師之司命安石信小人之狂言¶
　　謂決水淤田可以省漕食甚至河北塘濼乃北邊¶
　　之設險而安石以塘濼為無益數欲廢之本朝恃¶
　　河以捍虜恃汴以通食恃塘濼以安邊而安石乃¶
　　於根本之地數出高竒之䇿以動之其罪大矣¶
六年詔創水磑碾碓有妨灌溉民田者以違制論不以¶
赦原¶
沈括言浙西諸州水患久不疏障隄防川瀆皆湮廢之¶
<pb:KR2m0009_WYG_006-19a>¶
乞下司農貸官錢募民興役從之¶
七年賜江寧府常平米五萬石修水利¶
九年前相度淮南路水利劉瑾言體訪揚州江都縣古¶
鹽河高郵縣陳公塘等湖天長縣白馬塘沛塘楚州寳¶
應縣泥港射馬港山陽縣渡塘溝龍興浦淮陰縣青州¶
澗宿州虹縣萬安湖小河壽州安豐縣芍陂等可興置¶
古鹽萬安湖小河已令司農寺結絶欲令逐路轉運司¶
選官覆案施行從之¶
<pb:KR2m0009_WYG_006-19b>¶
興修水利起熙寧三年至九年府界及諸路凡一萬七¶
百九十三處為田三十六萬一千一百七十八頃有竒¶
高宗紹興七年潭州守臣吕頤浩修復馬氏時龜塘田¶
萬頃¶
侍御史蕭振奏乞詔親民官各分委土豪共修陂塘水¶
利縣滿任批書印歴量加旌賞¶
興隆元年知紹興府吳芾乞浚㑹稽山隂諸暨縣舊湖¶
以復水利及築蕭山縣海塘以限鹹潮從之又開掘鑑¶
<pb:KR2m0009_WYG_006-20a>¶
湖¶
乾道二年詔漕臣王炎相視開掘浙西勢家新圍田謂¶
草蕩荷蕩菱蕩及陂湖溪港岸際築堘畦圍裹耕種者¶
所至令守倅縣令同共措置¶
五年知明州張津奏乞開東錢湖瀦水灌田從之¶
七年四川宣撫使王炎奏開興元府山河堰溉南鄭褒¶
城田九十三萬三千畝有竒詔奬諭¶
淳熙二年淮東總領錢良臣奏修復鎮江府練湖凡七¶
<pb:KR2m0009_WYG_006-20b>¶
十二源灌田百餘萬畝從之¶
三年監察御史傅淇奏近臣僚奏陳圍田湮塞水道之¶
害陛下復令監司守臣禁止圍裹此乃㧞本塞源之要¶
術然豪右之家未有無所憑依而肆意築圍者聞浙西¶
諸縣江湖草蕩計畝納錢利其所入給據付之望條約¶
諸縣毋得給據與官民戸及寺觀上曰此乃侵占之田¶
今絶其源後去毋復此患可令漕司常平司察之¶
寧宗嘉定七年令臨安府復西湖舊界至自嘉泰以後¶
<pb:KR2m0009_WYG_006-21a>¶
續租地叚侵占湖面處盡行開拓仍盡蠲歳増租錢¶
圩田水利　江東水鄉隄河兩涯田其中謂之圩農家¶
云圩者圍也内以圍田外以圍水蓋河高而田在水下¶
沿隄通斗門每門疏港以溉田故有豐年而無水患¶
紹興元年詔宣州太平州守臣修圩議修圩官賞罰¶
詔修圩錢米及貸民種糧並於宣州常平義倉米撥借¶
又詔建康新豐圩租米歳以三萬石為額圩四至相去¶
皆五六十里有田九百五十餘頃近歳墾田不及三分¶
<pb:KR2m0009_WYG_006-21b>¶
之一至是始立額¶
紹興二十三年詔以永豐圩賜秦檜檜死圩復歸有司¶
乾道元年詔令淮西總領所撥付建康中收到子粒令¶
項摏管非詔㫖毋得擅用¶
　臣僚言秦檜既得永豐圩竭江東漕計修築隄岸自¶
　此水患及於宣池太平建康昨據總領所申通管田¶
　七百三十頃共理租二十一萬一千餘秤當年所收¶
　纔及其半次年僅收十五之一假令歳收盡及元數¶
<pb:KR2m0009_WYG_006-22a>¶
　不過米二萬餘石而四州歳有水患所失民租何翅¶
　十倍乞下江東轉運司相度本圩如害民者廣乞依¶
　浙西例開掘及免租戸積欠從之江東轉運司奏永¶
　豐圩自政和五年圍湖成田今五十餘載横截水勢¶
　每遇泛漲衝決民圩為害非細雖營田千頃自開修¶
　至今可耕者止四百頃而損害數州民田失稅數倍¶
　欲將永豐圩廢掘瀦水其在側民圩不礙水道者如¶
　舊詔從之其後漕臣韓元吉言此圩初是百姓請佃¶
<pb:KR2m0009_WYG_006-22b>¶
　後以賜蔡京又以賜韓世忠又以賜秦檜繼撥𨽻行¶
　宫今𨽻總所五十年間皆權臣大將之家又在御府¶
　其管莊多武夫健卒侵欺小民甚者剽掠舟船嚢槖¶
　盜賊鄉民病之非圩田能病民也於是開掘之命遂¶
　寢¶
乾道九年詔戸部侍郎葉衡覈實寜國府太平州圩岸¶
五月衡言寜國府惠民化成舊圩四十餘里新增築九¶
里餘太平州黄州鎮福定圩周廻四十餘里延福等五¶
<pb:KR2m0009_WYG_006-23a>¶
十四圩周廻一百五十餘里包圍諸圩在内蕪湖縣圩¶
岸大小不等周廻總約二百九十餘里通當塗圩岸共¶
約四百八十餘里並皆高濶壯實瀕水一岸種植榆栁¶
足捍風濤詢之農民實為永利於是詔奬諭¶
　知寜國府汪澈言他圩無大害惟童圩最為民害只¶
　决此圩水勢且順從之¶
　　湖田圍田¶
紹興五年春二月寳文閣待制李光言明越之境皆有¶
<pb:KR2m0009_WYG_006-23b>¶
陂湖大抵湖高於田田又高於江海旱則放湖水溉田¶
澇則決田水入海故不為災本朝慶歴嘉祐間始有盜¶
湖為田者三司使切責漕臣甚嚴政和以來創為應奉¶
始廢湖為田自是兩州之民歳被水旱之患壬子歳嘗¶
取㑹餘姚上虞兩邑利害自廢湖以來每縣所得租課¶
不過數千斛而所失民田常賦動以萬計遂先罷兩邑¶
湖田其㑹稽之鑑湖鄞之廣徳湖蕭山之湘湖等處尚¶
多望詔漕臣訪問應明越湖田盡行廢罷其江東西圩¶
<pb:KR2m0009_WYG_006-24a>¶
田蘇秀圍田併遍下諸路監司守令條上詔諸路漕臣¶
躬親相度以聞於朝¶
二十三年諫議大夫史才言浙西民田最廣而平時無¶
甚害者太湖之利也近年瀕湖之地多為軍下侵據累¶
土增高長堤彌望名曰壩田旱則據之以溉而民田不¶
沾其利水則逺近泛濫不得入湖而民田盡没望詔有¶
司究治盡復太湖舊跡使軍民各安田疇均利從之¶
　　按圩田湖田多起於政和以來其在浙間者𨽻應¶
<pb:KR2m0009_WYG_006-24b>¶
　　奉局其在江東者蔡京秦檜相繼得之大槩今之¶
　　田昔之湖徒知湖中之水可涸以墾田而不知湖¶
　　外之田將胥而為水也主其事者皆近倖權臣是¶
　　以委隣為壑利己困民皆不復問洓水記聞言王¶
　　介甫欲興水利有獻言欲涸梁山泊可得良田萬¶
　　頃者介甫然其說復以為恐無貯水之地劉貢甫¶
　　言在其旁别穿一梁山泊則可以貯之矣介甫笑¶
　　而止當時以為&KR0231;談今觀建康之永豐圩明越之¶
<pb:KR2m0009_WYG_006-25a>¶
　　湖田大率即涸梁山泊之策也¶
　　沙田蘆塲¶
紹興二十八年詔戸部員外郎莫濛同浙西江東淮南¶
漕臣趙子潚鄧根孫藎檢視逐路沙田蘆塲先是言者¶
謂江淮間沙田蘆塲為人冒占歳失官課至多故以命¶
濛等既而侍御史葉義問等言貧民受害乃詔沙田蘆¶
塲止為世家詭名冒占其三等以下戸勿一例根括尋¶
詔官戸十頃民戸二十頃以上並増租餘如舊置提領¶
<pb:KR2m0009_WYG_006-25b>¶
官田所領之不𨽻戸部¶
二十九年詔盡罷所增租¶
　¶
　¶
　¶
　¶
　¶
　文獻通考卷六¶
