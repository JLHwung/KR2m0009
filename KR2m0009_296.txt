# -*- mode: mandoku-view; -*-
#+TITLE: 文獻通考
#+DATE: 2015-08-24 22:49:40.123892
#+PROPERTY: ID KR2m0009
#+PROPERTY: BASEEDITION WYG    
#+PROPERTY: JUAN 卷二百九十六
<pb:KR2m0009_WYG_296-1a>¶
欽定四庫全書¶
　文獻通考卷二百九十六¶
　　鄱　陽　馬　端　臨　貴　與　著¶
　物異考二¶
　　水災¶
春秋桓公元年秋大水董仲舒劉向以為桓弑兄隱公¶
民臣痛隱而賤桓十三年復大水一曰夫人驕淫將弑¶
君陰氣盛桓不悟卒見殺　荘公七年秋大水亡麥苗¶
<pb:KR2m0009_WYG_296-1b>¶
董仲舒劉向以為荘公母與兄通共弑桓公荘釋父讎¶
復取齊女臣下賤之之應　十一年秋宋大水董仲舒¶
以為時魯宋比年為乗邱鄑之戰百姓愁怨陰氣盛故¶
二國俱水明年宋萬弑閔公　二十四年大水董仲舒¶
謂夫人哀姜淫亂不婦陰氣盛也　宣公十年秋大水¶
董仲舒以為時北伐邾取邑亦見報復兵讎連結百姓¶
愁怨　成公五年秋大水董仲舒劉向以為時成幼弱¶
政在大夫三家専兵陰勝陽　襄公二十四年秋大水¶
<pb:KR2m0009_WYG_296-2a>¶
劉向以為襄慢鄰國邾齊莒交伐之魯國小兵弱数敵¶
强大百姓愁怨陰氣盛¶
漢髙后三年夏漢中南郡大水水出流四千餘家　四¶
年秋河南大水伊雒流千六百餘家汝水流八百餘家¶
　八年夏漢中南郡水復出流六千餘家南陽沔水流¶
萬餘家是時女主獨治諸呂相王　文帝十二年十一¶
月河決東郡後三年秋大雨晝夜不絶三十五日藍田¶
山水出流九百餘家渰壊民室八千餘所殺三百餘人¶
<pb:KR2m0009_WYG_296-2b>¶
時新垣平得幸立渭陽五帝廟郊見上帝後歳餘謀為¶
逆誅夷又匈奴數犯北邊殺略甚衆漢連歳征討　武¶
帝建元二年春河水溢於平原　元光三年春河水徙¶
從頓邱東南流入渤海五月河決濮陽汜郡十六發卒¶
十萬救決河起龍淵宮　元鼎二年夏大水關東餓死¶
以千數　元帝初元元年關中十一郡大水　二年北¶
海水溢流殺人民　五年夏及秋大水潁川汝南淮陽¶
廬江雨壊鄉聚民舍及水流殺人先是一年有司奏罷¶
<pb:KR2m0009_WYG_296-3a>¶
郡國廟是歳又定迭毁罷太上皇於惠帝寝廟皆無復¶
脩刑臣石顯用事　成帝建始三年夏大水三輔霖雨¶
三十餘日郡國十九雨山谷水出凡殺四千餘人壊官¶
寺民舍八萬三千餘所　四年河決東郡金隄一　陽¶
朔二年秋關東大水¶
　王莽始建國二年河決魏郡泛清河以東數郡¶
後漢光武建武六年東郡以北傷水　七年六月戊辰¶
雒水溢至津城門𢎞農都尉治為水所漂殺民人傷稼¶
<pb:KR2m0009_WYG_296-3b>¶
及廬舍　八年秋大水　三十一年五月大水　明帝¶
永平三年京師及郡國七大水　七年秋郡國十四大¶
水　和帝永元元年七月郡國九大水傷稼(榖梁傳曰/高下有水)¶
(災曰/大水)京房易𫝊曰顓事私知誅罰絶理厥災水其水也¶
雨殺人隕霜大風天黃饑而不損兹謂泰厥災水殺人¶
辟遏有德兹謂狂厥災水流殺人已水則地生蟲歸獄¶
不解兹謂追非厥水寒殺人追誅不解兹謂不理厥水¶
五穀不收大敗不解兹謂皆陰厥水流入國邑隕霜殺¶
<pb:KR2m0009_WYG_296-4a>¶
穀(春秋考異郵曰陰盛臣逆/民悲情發則水出河決也)是時和帝幼竇太后攝政¶
其兄竇憲幹事及憲諸弟皆貴顯並作威虣虐常所怨¶
恨輙任客殺人其後竇氏誅滅　十年五月丁巳京師¶
大雨山水流出至東郊壊民廬舍　十二年六月潁川¶
大水傷稼時和帝幸鄧貴人廢陰后　殤帝延平元年¶
五月郡國三十七大水傷稼董仲舒曰水者陰氣盛也¶
是時帝在襁抱鄧太后専政(臣昭按本紀是年九月六/州大水袁山松書曰六州)¶
(河濟渭雒洧水盛/長泛溢傷秋稼)　安帝永初元年冬十月辛酉河南¶
<pb:KR2m0009_WYG_296-4b>¶
新城山水虣出突壊民田壊處泉水出深三丈是時司¶
空周章等以鄧太后不立皇太子勝而立清河王子故¶
謀欲廢置十一月事覺章等被誅是年郡國四十一水¶
出漂沒人民(謝沈書曰死/者以千數)䜟曰水者純陰之精也陰氣¶
盛洋溢者小人専制擅權妒疾賢者依公結私侵乗君¶
子小人席勝失懐得志故涌水為災　二年大水(臣昭/按本)¶
(紀京師及郡國四十有水周嘉𫝊是夏旱嘉收葬/客死骸骨應時澍雨歳乃豊稔則水不為災也)　三¶
年大水(臣昭按本紀京師及/郡國四十一雨水)　四年大水(臣昭按本/紀云三郡)¶
<pb:KR2m0009_WYG_296-5a>¶
五年大水(臣昭按本/紀郡國八)　六年河東池水變色皆赤如血¶
(水變占曰水化為血者好任殘賊/殺戮不辜延及親戚水當為血)是時鄧太后猶専政¶
(古今註曰元初二年潁川㐮城臨水化為血京房占曰/流水化為血兵且起以日辰占與其色博物記曰江河)¶
(水赤占曰泣血道/路涉蘇於河以處)　延光三年大水流殺人民傷苖稼¶
是時安帝信江京樊豐及阿母王聖等讒言免太尉楊¶
震廢皇太子(臣昭按左雄傳順帝永建四年司冀二州/大水傷稼楊厚𫝊永和元年夏雒陽暴水)¶
(殺千/餘人)　質帝本初元年五月海水溢樂安北海溺殺人¶
物時帝幼梁太后専政(春秋漢含孳曰九卿阿黨擠排/正直驕奢僭害則江河潰決方)¶
<pb:KR2m0009_WYG_296-5b>¶
(儲對策曰民悲怨則陰類/强河決海澹地動土涌)　桓帝建和二年七月京師¶
大水去年冬梁冀枉殺故太尉李固杜喬　三年八月¶
京都大水時梁太后猶専政　永興元年秋河水溢漂¶
害人物(臣昭按朱穆𫝊云漂害数千萬户京房占曰江/河溢者天有制度地有里数懐容水澤浸溉萬)¶
(物今溢者明在位者不勝任也三公之禍/不能容也率執法者利刑罰不用常法)　二年六月¶
彭城泗水増長逆流(梁冀别𫝊曰冀之専政天為見異/衆災並湊蝗蟲滋生河水逆流五)¶
(星失次太白經天人民疾疫出入六年𦍑戎叛戾盗賊/畧平皆冀所致燉煌實錄張衡對策曰水者五行之首)¶
(滯而逆流者人君之恩不能下及而致逆也/潛潭巴曰水逆者反命也宜修徳以應之)　永夀元¶
<pb:KR2m0009_WYG_296-6a>¶
年六月雒水溢至津陽城門漂流人物(臣昭按本紀/又南陽大水)是¶
時梁皇后兄冀秉政疾害忠直威權震主後遂誅滅¶
延熹八年四月濟北水清　九年四月濟陰東郡濟北¶
平原河水清襄楷上言河者諸侯之象清者陽眀之徵¶
豈獨諸侯有規京都計邪其明年宫車晏駕徵解犢亭¶
侯為漢嗣即尊位是為孝靈皇帝　永康元年八月六¶
州大水渤海海溢沒殺人是時桓帝奢侈淫祀十一月¶
崩無嗣　靈帝建寧四年二月河水清(袁山松書曰/禱於龍□)五¶
<pb:KR2m0009_WYG_296-6b>¶
月山水大出漂壞廬舍五百餘家(袁山松書曰是河/東之水暴出也)¶
熹平二年六月東莱北海海水溢出漂流人物　三年¶
秋雒水出　四年夏郡國三水傷害秋稼　光和六年¶
金城河溢東出二十餘里　中平五年郡國六水大出¶
(臣昭按袁山松書曰山陽梁沛/彭城下邳東海瑯琊則是七郡)　獻帝建安二年九月¶
漢水溢流害民田廬舍是時天下大亂(袁山松書曰曹/操専政十七年)¶
(七月大水/洧水溢)　十八年六月大水(獻帝起居注曰七月大/水上親避正殿八月以)¶
(雨不止/且還殿)　二十四年八月漢水溢流害民田廬舍(明年/禅位)¶
<pb:KR2m0009_WYG_296-7a>¶
(於/魏)¶
魏文帝黄初四年六月大雨霖伊雒溢至津陽城門漂¶
数千家殺人帝自即位自鄴遷洛營造宫室而不起宗¶
廟太祖神主猶在鄴嘗於建始殿饗祭如家人禮終黄¶
初不復還鄴又郊社神祇未有定位簡宗廟廢祭祀之¶
罰也　明帝景初元年九月淫雨冀兖徐豫四州水出¶
溺殺人漂失財産時帝崇飾宫室妨害農戰觸情恣慾¶
水不潤下之應¶
<pb:KR2m0009_WYG_296-7b>¶
吴孫權赤烏八年夏茶陵縣洪水溢出漂二百餘家¶
十三年秋丹陽故鄣等縣又洪水溢出按權稱帝三十¶
年竟不於建業創七廟唯父堅一廟逺在長沙而郊祀¶
禮闕末年雖一南郊而北郊無聞吴楚之望亦不見秩¶
反祀羅陽妖神以求福助簡宗廟廢祭祀之罰也　太¶
元元年又有大風涌水之異時權信讒廢太子又無年¶
不用兵百姓愁怨　孫亮五鳯元年夏大水亮即位四¶
年乃立權廟又終吴世不上祖宗號脩嚴父禮廢二郊¶
<pb:KR2m0009_WYG_296-8a>¶
不秩羣神罰同前又時孫峻専政陰勝陽之應　孫休¶
永安四年五月大雨水泉涌溢昔歲作浦里塘功費無¶
數而田不可成士卒死叛或自賊殺百姓愁怨陰氣盛¶
　五年八月壬午大雨震電水泉涌溢¶
晉武帝泰始四年九月青徐兖豫四州大水　七年六¶
月大雨霖河洛伊泌皆溢殺二百餘人自帝即尊位不¶
加三后祖宗之號至泰始二年又除明堂南郊五帝座¶
同稱昊天上帝一位而已又省先后配地之祀此簡宗¶
<pb:KR2m0009_WYG_296-8b>¶
廟廢祭祀之罰也　咸寧元年九月徐州大水　二年¶
七月癸亥河南魏郡暴水殺百餘人閏月荆州郡國五¶
大水流四千餘家去年采擇良家子女露面入殿帝親¶
簡閲務在姿色不訪徳行有蔽匿者以不敬論搢紳愁¶
怨天下非之陰盛之應也　三年六月益梁二州郡國¶
八暴水殺三百餘人七月荆州大水九月始平郡大水¶
十月青徐兖豫荆益梁七州又大水是時賈充等用事¶
専恣而正人疎外者多陰氣盛也　四年七月司冀兖¶
<pb:KR2m0009_WYG_296-9a>¶
豫荆揚郡國二十大水傷秋稼壞屋室有死者　太康¶
二年六月泰山江夏大水泰山流三百家殺六千餘人¶
江夏亦殺人時平吴後王濬為元功而詆劾妄加荀賈¶
為無謀而並䝉重賞收吴姬五千納之後宫此其應也¶
　四年七月兗州大水十二月河南及荆揚六州大水¶
　五年九月郡國四大水又隕霜是月南安等五郡大¶
水　六年四月郡國十大水壞廬舍　七年九月郡國¶
八大水　八年六月郡國八大水　惠帝元康二年有¶
<pb:KR2m0009_WYG_296-9b>¶
水災　五年五月潁川淮南大水六月城陽東莞(音/官)大¶
水殺人荆揚徐兗豫五州又水是時帝即位已五載猶¶
未郊祀其蒸嘗亦多不親行事此簡宗廟廢祭祀之罰¶
　六年五月荆揚二州大水是時賈后亂朝寵樹賈郭¶
女主専政陰氣盛之應也　八年五月金墉城井溢漢¶
志成帝時有此妖後王莽僭逆今又有此妖趙王倫簒¶
位倫廢帝於此城井溢所在其天意也九月荆揚徐冀¶
豫五州大水是時賈后暴戾滋甚韓謐驕猜彌扇卒害¶
<pb:KR2m0009_WYG_296-10a>¶
太子旋以禍滅　九年四月宫中井水沸溢　永寧元¶
年七月南陽東海大水是時齊王冏(舉永/反)専政陰盛之¶
應也　泰安元年七月兖豫徐冀四州水時將相力政¶
無尊主心陰盛故也　元帝太興三年六月大水是時¶
王敦内懐不臣慠狠凌上此隂氣盛也　四年七月又¶
大水　永昌二年五月荆州及丹陽宣城吴興夀春大¶
水　眀帝太寧元年五月丹陽宣城吴興夀陽大水是¶
時王敦威權震主陰氣盛故也　成帝咸和元年五月¶
<pb:KR2m0009_WYG_296-10b>¶
大水是時嗣主幼冲母后稱制庾亮以元舅决事禁中¶
陰勝陽故也　二年五月戊子京都大水是冬以蘇峻¶
稱兵都邑塗地　七年五月大水是時帝未親機務政¶
在大臣陰勝陽也　咸康元年八月長沙武陵大水¶
穆帝永和四年五月大水　五年五月大水　六年五¶
月又大水是時幼主冲弱母后臨朝又将相大臣各執¶
權政與咸和初同事也　七年七月甲辰夜濤水入石¶
頭死者數百人是時殷浩以私忿廢蔡謨遐邇非之又¶
<pb:KR2m0009_WYG_296-11a>¶
幼主在上而殷桓交惡選徒聚甲各崇私權陰勝陽之¶
應也一説濤水入石頭以為兵占後殷浩桓溫謝尚荀¶
羡連年征伐百姓愁怨也　升平二年五月大水　五¶
年四月又大水是時桓溫權制朝廷専征伐陰勝陽也¶
　海西太和六年六月京師大水平地數尺浸及太廟¶
朱雀大航䌫斷三艘流入大江丹陽晉陵吴郡吴興臨¶
海五郡又大水稻稼蕩沒黎庶饑饉初四年桓溫北伐¶
敗績十喪其九五年又征淮南踰歳乃克百姓愁怨之¶
<pb:KR2m0009_WYG_296-11b>¶
應也　簡文帝咸安元年十二月壬午濤水入石頭眀¶
年祅賊盧竦率其属數百人入殿略取武庫三庫甲仗¶
遊擊將軍毛安之討滅之兵興陰盛之應也　孝武帝¶
太元三年六月大水是時帝幼弱政在將相　五年五¶
月大水　六年六月揚荆江三州大水　八年三月始¶
興南康廬陵大水平地五丈　十年五月大水自八年¶
破苻堅後有事中州役無寕歳愁怨之應　十三年十¶
二月濤水入石頭毁大航殺人明年慕容氏寇擾司兖¶
<pb:KR2m0009_WYG_296-12a>¶
鎮戍西北疲於奔命愁怨之應也　十五年七月沔中¶
諸郡及兖州大水是時縁河紛爭征戍勤悴之應也¶
十七年六月甲寅濤水入石頭毁大航漂船舫有死者¶
京口西浦亦濤入殺人永嘉郡潮水湧起近海四縣人¶
多死後四年帝崩而王恭再攻京師京師亦發衆以禦¶
之兵役頻興百姓愁怨之應也　十八年六月己亥始¶
興南康廬陵大水深五丈　十九年七月荆徐大水傷¶
秋稼　二十年六月荆徐又大水　安帝隆安三年五¶
<pb:KR2m0009_WYG_296-12b>¶
月荆州大水平地三丈去年殷仲堪舉兵向京師是年¶
春又殺郗恢陰盛作威之應也仲堪㝷亦敗亡　五年¶
五月大水是時㑹稽王世子元顯作威陵上又桓元擅¶
西夏孫恩亂東國陰勝陽之應也　元興二年十二月¶
桓元簒位其明年二月庚寅夜濤水入石頭商旅方舟¶
萬計漂敗流斷骸胔(在智/反)相望江左雖頻有濤變未有¶
若斯之甚三月義軍克京都元敗走遂夷滅之　三年¶
二月己丑朔夜濤水入石頭漂沒殺人大航流敗　義¶
<pb:KR2m0009_WYG_296-13a>¶
熈二年十二月己未夜濤水入石頭明年駱球父環潛¶
結桓允殷仲文等謀作亂劉稚亦謀反凡所誅滅數十¶
家　三年五月丙午大水　四年十二月戊寅濤水入¶
石頭明年王旅北討　六年五月丁巳大水乙丑盧循¶
至蔡州　八年六月大水　九年五月辛巳大水　十¶
年五月丁丑大水戊寅西明門地穿涌水出毁門扇及¶
限亦水沴土也七月乙丑淮北風災大水殺人　十一¶
年七月丙戌大水淹漬太廟百官赴救明年王旅北討¶
<pb:KR2m0009_WYG_296-13b>¶
關河¶
宋文帝元嘉五年六月都下大水　七年十二月吴興¶
晉陵義興大水　十二年六月丹陽淮南吴興義興大¶
水都下乗船　十七年八月徐兖青冀四州大水　十¶
八年五月甲申河水汎溢害居人　十九年閏五月都¶
下水　二十四年徐兖青冀四州大水　二十五年冬¶
青州城南逺望見地中如水出有影謂之地鏡也　孝¶
武大眀元年正月庚午都下雨水¶
<pb:KR2m0009_WYG_296-14a>¶
齊武帝永明九年吳興義興大水　廢帝永元元年七¶
月都下大水死者甚衆¶
梁武帝天監二年六月太末信安安豐三縣大水春秋¶
考異繇曰陰盛臣逆人悲則水出河決時江州刺史陳¶
伯之益州刺史劉季連舉兵反叛師旅數興百姓愁怨¶
臣逆人悲之應也　六年八月建康大水濤上御道七¶
尺　七年五月建康又大水時數興師旅以拒魏軍¶
十二年四月建康大水時大𤼵卒築浮山堰以遏淮水¶
<pb:KR2m0009_WYG_296-14b>¶
勞運連年百姓悲怨之應也　普通元年七月己夘江¶
淮海並溢　中大通五年五月建康大水御道通船京¶
房易飛候曰大水至國賤人將貴蕭棟侯景僭稱尊號¶
之應也¶
後魏宣武帝元年州鎮十八水饑　延昌元年郡國十¶
一大水　二年十三郡大水¶
東魏孝靜帝元象元年山東大水蝦蟇鳴於樹上¶
後齊武成河清二年十二月兖趙魏大水　後主天統¶
<pb:KR2m0009_WYG_296-15a>¶
三年并州汾水溢水者純陰之精陰氣洋溢者小人専¶
制時和士開元文遙趙彦深等専任武平六年八月¶
山東諸州大水時羣小用事姦佞滿朝¶
隋文帝開皇六年山南荆浙七州水　十八年河南八¶
州大水時獨孤后預政楊素頗専水陰氣臣妾盛强之¶
應　仁夀二年河南河北諸州大水時帝用刑嚴急京¶
房易𫝊誅罰絶理則厥災水　煬帝大業三年河南大¶
水漂沒三十餘郡帝嗣位已来未親郊廟之禮簡宗廟¶
<pb:KR2m0009_WYG_296-15b>¶
廢祭祀之應也¶
唐太宗貞觀三年秋貝譙鄆泗沂徐亳蘇隴九州水水¶
太陰之氣也若臣道顓女謁行夷狄彊小人道長嚴刑¶
以逞下民不堪其憂則陰類勝其氣應而水至其謫見¶
於天月及辰星與列星之司水者為之變若七曜循中¶
道之北皆水祥也　四年秋許戴集三州水　七年八¶
月山東河南州四十大水　八年七月山東江淮大水¶
　十年關東及淮海旁州二十八大水　十一年七月¶
<pb:KR2m0009_WYG_296-16a>¶
癸未黄氣際天大雨穀水溢入洛陽宫深四尺壞左掖¶
門毁官寺十九洛水漂六百餘家九月丁亥河溢壊陜¶
州之河北縣及太原倉毁河陽中潬　十六年秋徐戴¶
二州大水　十八年秋穀㐮豫荆徐梓忠緜宋亳十州¶
大水　十九年秋沁易二州水害稼　二十一年八月¶
河北大水泉州海溢驩州水　二十二年夏瀘越徐交¶
渝等州水　髙宗永徽元年六月新豐渭南大雨零口¶
山水暴出漂廬舍宣歙饒常等州大雨水溺死者數百¶
<pb:KR2m0009_WYG_296-16b>¶
人秋齊定等州十六水　二年秋汴㝎濮亳等州水¶
四年杭䕫果忠等州水　五年五月丁丑夜大雨麟遊¶
縣山水衝萬年宫元武門入寝殿衛士有溺死者六月¶
河北大水滹沱溢損五千餘家　六年六月商州大水¶
秋冀沂宻兖滑汴鄭婺等州水害稼洛州大水毁天津¶
橋十月齊州河溢　顯慶元年九月温州暴風雨海水¶
溢壞安固永嘉二縣　四年七月連州山水暴出漂七¶
百餘家　麟徳二年十月鄜州大水壞居人廬舍　總¶
<pb:KR2m0009_WYG_296-17a>¶
章二年六月括州大風雨海溢壊永嘉安固二縣溺死¶
者九千七十人冀州大雨水平地深一丈壊民居萬家¶
　咸亨元年五月丙戌大雨山水溢溺死者五千餘人¶
　二年八月徐州山水漂百餘家　四年七月婺州大¶
雨山水暴漲溺死五千餘人　上元三年八月青州大¶
風海溢漂居人五千餘家齊淄等七州大水　永隆元¶
年九月河南河北大水溺死者甚衆　二年八月河南¶
河北大水壊民居十萬餘家　永淳元年五月丙午東¶
<pb:KR2m0009_WYG_296-17b>¶
都連日澍雨乙邜洛水溢壊天津橋及中橋漂居民千¶
餘家六月乙亥京師大雨水平地水深數尺秋山東大¶
雨水民大饑　二年七月己巳河溢壊河陽橋八月恒¶
州滹沱河及山水暴出害禾稼　文眀元年七月温州¶
大水漂千餘家括州溪水暴漲溺死百餘人　武后如¶
意元年四月洛水溢壊永昌橋漂居民四百餘家七月¶
洛水溢漂居民五千餘家八月河溢壊河陽縣　長夀¶
二年五月棣州河溢壊居民二千餘家是歳河南州十¶
<pb:KR2m0009_WYG_296-18a>¶
一水　神功元年三月括州水壊民居七百餘家是歳¶
河南州十九水　聖歴二年七月丙辰神都大雨洛水¶
壊天津橋秋河溢懷州漂千餘家　三年三月辛亥鴻¶
州水漂千餘家溺死四百餘人　長安三年六月寧州¶
大雨水漂二千餘家溺死千餘人　四年八月瀛州水¶
溢壊民居數千家　中宗神龍元年四月雍州同官縣¶
大雨水漂沒居民五百餘家六月河北州十七大水七¶
月甲辰洛水溢壊民居二千餘家　二年四月辛丑洛¶
<pb:KR2m0009_WYG_296-18b>¶
水壞天津橋溺死者數百人八月魏州水　景龍三年¶
七月澧水害稼九月密州水壊民居數百家　元宗開¶
元三年河南河北水　四年七月丁酉洛水溢沉舟數¶
百艘　五年六月甲申瀍水溢溺死者千餘人鞏縣大¶
水壊城邑損居民數百家河南水害稼　八年夏契丹¶
寇營州發關中卒援之宿澠池之缺門營穀水上夜半¶
山水暴至萬餘人皆溺死六月庚寅夜穀洛溢入西上¶
陽宫宫人死者十七八畿内諸縣田稼廬舍蕩盡掌衛¶
<pb:KR2m0009_WYG_296-19a>¶
兵溺死千餘人京師興道坊一夕陷為池居民五百餘¶
家皆沒不見是年鄧州三鴉口大水塞谷或見二小兒¶
以水相沃須臾有蛇大十圍張口仰天人㦯斬射之俄¶
而暴雷雨漂溺數百家　十年五月辛酉伊水溢毁東¶
都城東南隅平地深六尺河南許僊豫陳汝唐鄧等州¶
大水害稼漂沒民居溺死甚衆六月博州棣州河決¶
十二年六月豫州大水八月兖州大水　十四年秋天¶
下州五十水河南河北尤甚河及支川皆溢懐衛鄭滑¶
<pb:KR2m0009_WYG_296-19b>¶
汴濮人㦯巢或舟以居死者千計潤州大風自東北海¶
濤沒𤓰歩　十五年五月晉州大水七月鄧州大水溺¶
死數千人洛水溢入鄜城平地丈餘死者無算壊同州¶
城市及馮翊縣漂居民二千餘家八月澗穀溢毁澠池¶
縣是秋天下州六十三大水害稼及居人廬舍河北尤¶
甚　十八年六月壬午東都瀍水溺揚楚等州租船洛¶
水壊天津永濟二橋及民居千餘家　二十年秋宋滑¶
兖鄆等州大水　二十二年秋關輔河南州十餘水害¶
<pb:KR2m0009_WYG_296-20a>¶
稼　二十七年三月澧袁江等州水　二十八年十月¶
河南郡十三水　二十九年七月伊洛及支川皆溢害¶
稼毁天津橋及東西漕上陽宫仗舍溺死千餘人是秋¶
河南河北郡二十四水害稼　天寳四載九月河南淮¶
陽睢陽譙四郡水十載廣陵大風駕海潮沉江口船數¶
千艘　十三載九月東都瀍洛溢壊十九坊　代宗廣¶
德元年九月大雨水平地數尺時吐蕃寇京畿以水自¶
潰去　二年五月東都大雨洛水溢漂二十餘坊河南¶
<pb:KR2m0009_WYG_296-20b>¶
諸州水　大歴元年七月洛水溢　二年秋湖南及河¶
東河南淮南浙東西福建等道州五十五水災　七年¶
二月江州江溢　十年七月杭州海溢　十一年七月¶
戊子夜澍雨京師平地水尺餘溝渠漲溢壊民居千餘¶
家　十二年秋京畿及宋亳滑三州大雨水害稼河南¶
尤甚平地深五尺河溢　徳宗建中元年幽鎮魏博大¶
雨易水滹沱横流自山而下轉石折樹水髙丈餘苗稼¶
蕩盡　貞元二年六月丁酉大風雨京城通衢水深數¶
<pb:KR2m0009_WYG_296-21a>¶
尺有溺死者東都河南荆南淮南江河溢　三年三月¶
東都河南江陵汴揚等州大水　四年八月灞水暴溢¶
殺數百人　八年秋自江淮及荆㐮陳宋至於河朔州¶
四十餘大水害稼溺死二萬餘人漂沒城郭廬舍幽州¶
平地水深二丈徐鄭涿薊檀平等州皆深丈餘　九年¶
六月淮水溢平地七尺沒泗州城　十一年十月朗蜀¶
二州江溢　十二年四月福建二州大水嵐州暴雨水¶
深二丈　十八年春申光蔡等州大水　順宗永貞元¶
<pb:KR2m0009_WYG_296-21b>¶
年夏朗州之熊武五溪溢秋武陵龍陽二縣江水溢漂¶
萬餘家京畿長安等九縣山水害稼　憲宗元和元年¶
夏荆南及夀幽徐等州大水　四年十月丁未渭南暴¶
水漂民居二百餘家　六年七月鄜坊黔中水　七年¶
正月振武河溢毁東受降城五月饒撫䖍吉信五州暴¶
水䖍州尤甚平地有深至四丈者　八年五月陳州許¶
州大雨大隗山摧水流出溺死者千餘人六月庚寅大¶
風毁屋揚瓦人多壓死京師大水城南深丈餘入眀德¶
<pb:KR2m0009_WYG_296-22a>¶
門猶漸車輻辛夘渭水漲絶濟時所在百川發溢多不¶
由故道滄州水潦浸鹽山等四縣　九年秋淮南及岳¶
安宣江撫袁等州大水害稼　十一年五月京畿大雨¶
水昭應尤甚衢州山水害稼深三丈毁州郭溺死百餘¶
人六月宻州大風雨海溢毁城郭饒州浮梁樂平二縣¶
暴雨水漂沒四千餘户潤常潮陳許五州及京畿水害¶
稼　十二年六月乙酉京師大雨水含元殿一柱傾市¶
中水深三尺毁民居二千餘家河南河北大水洺邢尤¶
<pb:KR2m0009_WYG_296-22b>¶
甚平地二丈河中江陵幽澤潞晉隰蘇台越州水害稼¶
　十五年秋洪吉信滄等州水　穆宗長慶二年七月¶
河南陳許蔡等州大水好畤山水漂民居三百餘家處¶
州大雨水平地深八尺壞城邑桑田大半　四年夏蘇¶
湖二州大雨水太湖決溢睦州及夀州之霍山山水暴¶
出鄆曹濮三州雨水壊州城民居田稼略盡襄均復郢¶
四州漢水溢決　敬宗寳厯元年秋鄜坊二州暴水兖¶
海華三州及京畿奉天等六縣水害稼　文宗太和二¶
<pb:KR2m0009_WYG_296-23a>¶
年夏京畿及陳滑二州水害稼河陽水平地五尺河決¶
壊棣州城越州大風海溢河南鄆曹濮淄青齊徳兖海¶
等州並大水　三年四月同官縣暴水漂沒三百餘家¶
宋亳徐等州大水害稼　四年夏江水溢沒舒州太湖¶
宿松望江三縣民田數百户鄜坊水漂三百餘家浙西¶
浙東宣歙江西鄜坊山南東道淮南京畿河南江南荆¶
㐮鄂岳湖南大水皆害稼　五年六月元武江漲高二¶
丈溢入梓州羅城淮西浙東浙西荆襄岳鄂東川大水¶
<pb:KR2m0009_WYG_296-23b>¶
害稼　六年二月蘇湖二州大水六月徐州大雨壞民¶
居九百餘家　八年秋江西及襄州水害稼蘄州湖水¶
溢滁州大水溺萬餘户　開成元年夏鳯翔麟遊縣暴¶
雨水毁九成宫壞民舍數百家死者百餘人　三年夏¶
河決浸鄭滑外城陳許鄜坊鄂曹濮㐮魏博等州大水¶
江漢漲溢壊房均荆㐮等州民居及田産殆盡蘇湖處¶
等州水溢入城處州平地八尺　四年秋西川滄景淄¶
青大雨水害稼及民廬舍徳州尤甚平地水深八尺¶
<pb:KR2m0009_WYG_296-24a>¶
武宗㑹昌元年七月江南大水漢水壊㐮均等州民居¶
甚衆　宣宗大中十二年八月魏博幽鎮兖鄆滑汴宋¶
舒夀和潤等州大水害稼徐泗等州水深五丈漂數萬¶
家　十三年夏大水　懿宗咸通元年潁州大水　四¶
年閏六月東都暴水自龍門毁㝎鼎長夏等門漂溺居¶
人七月東都許汝徐泗等州大水傷稼九月孝義山水¶
深三丈破武牢關金城門汜水橋　六年六月東都大¶
水漂壊十二坊溺死者甚衆　七年夏江淮大水秋河¶
<pb:KR2m0009_WYG_296-24b>¶
南大水害稼　十四年八月關東河南水　僖宗乾符¶
三年關東水　昭宗光化三年九月浙江溢壊民居¶
乾寧三年四月河圮於滑州朱全忠決其隄因為二河¶
&KR0262;漫千餘里¶
梁太祖開平四年十月滑宋許亳水¶
後唐荘宗同光二年秋水災　三年七月洛水泛漲壊¶
天津橋漂近河廬舍艤舟為渡覆沒者日有之鄴都奏¶
御河漲於石灰窯口開故河道以分水勢鞏縣河決注¶
<pb:KR2m0009_WYG_296-25a>¶
倉敖　明帝長興三年七月諸州大水宋亳潁尤甚¶
晉髙祖天福四年七月西京大水伊洛瀍澗皆溢壊天¶
津橋八月河決博平甘陵大水　六年九月河決於滑¶
州一溉東流居民登邱冡為水所隔詔所在發舟船以¶
救之兖州濮州界皆為水所漂溺兖州奏河水東流濶¶
七十里勢南流入沓河揚州河　出帝開運元年六月¶
黄河洛河泛溢壊隄堰鄭州原武滎澤縣界河決¶
周太祖廣順二年七月暴風雨京師水深二尺壞墻屋¶
<pb:KR2m0009_WYG_296-25b>¶
不可勝計諸州皆奏大雨所在河渠泛溢害稼　三年¶
六月諸州大水㐮州漢江漲溢壞羊馬城大城内水深¶
一丈五尺倉庫漂盡居人溺者甚衆¶
宋太祖建隆元年十月棣州河決壊厭次商河二縣居¶
民廬舍田疇　二年宋州汴水溢孟州河溢壊堤蔡州¶
大霖雨壊道路行舟㐮州漢水漲溢数丈　四年八月¶
齊州河決　乾徳二年四月揚州廣陵揚子等縣潮水¶
害民田七月泰州山水暴漲壞居民廬舍數百區牛畜¶
<pb:KR2m0009_WYG_296-26a>¶
死者甚衆　三年七月蘄州大雨水壞居民廬舍開封¶
府河溢陽武塞縣門河中府孟州並河漲孟州壊中潬軍¶
營民舍数百區河中壊石䑓百餘歩澶州河壊隄毁䕶¶
岸石百八十歩又溢於鄆州壞民田泰州湖溢損鹽城¶
縣民田淄州濟水並清河溢害鄒平髙苑縣民田　四¶
年四月鄆州東阿縣河溢損民田數百頃澶州觀城縣¶
河決壊居民廬舍注大名又滑州靈河縣堤壊水東注¶
衛南縣境及曹州南華縣城又七月鄭州滎澤縣河南¶
<pb:KR2m0009_WYG_296-26b>¶
北堤壞又八月宿州汴水溢壞堤淄州清河水溢壊髙¶
苑縣城溺数百家及鄒平縣田疇民舍泗州淮溢衡州¶
大雨水月餘　五年衛州河溢毁州城沒溺者衆城中¶
水深五尺　開寳元年六月州府二十三大雨水江河¶
汎溢壞民田廬舍　二年二月車駕駐蹕潞州積雨累¶
日未止七月宋州下邑縣河水決九月京師大雨霖是¶
歳青蔡宿淄宋州水及雹害夏苗真㝎府澶滑澤博洺¶
齊潁蔡陳宋亳宿許州水害秋苖　三年鄭澶滑鄆淄¶
<pb:KR2m0009_WYG_296-27a>¶
濟虢蔡解徐岳州水災害民田　四年六月汴水決宋¶
州穀熟縣濟陽鎮又鄆州河及汶水清河皆溢注東阿¶
縣及陳空鎮壞倉庫民舍鄭州河決原武縣蔡州淮及¶
白露舒汝廬潁五水並漲壞廬舍及民田七月青齊州¶
水傷田　五年五月京師雨連旬不止河決澶州濮陽¶
縣河南河北諸州皆言大雨霖絳和廬夀州大水六月¶
河又決開封府陽武縣之小劉村宋州鄭州並汴水決¶
忠州江水漲二百尺　六年六月鄆州河決楊劉口懷¶
<pb:KR2m0009_WYG_296-27b>¶
州河決獲嘉潁州淮渒水溢渰民舍田疇甚衆七月貝¶
州歴亭縣御河決單濮州並大雨水壞州廨倉庫軍營¶
民舍是秋大名府宋亳淄青汝澶滑州並水傷田　七¶
年四月衛亳州水泗州淮暴漲入城壊居民五百家相¶
州安陽河漲壞居民廬舍數百區　八年五月京師大¶
雨水濮州河決郭龍村六月澶州河決頓邱縣沂州大¶
雨水入城壊民居舍田疇　九年三月京師大雨水秋¶
又霖雨淄州水害田　太宗太平興國二年六月孟州¶
<pb:KR2m0009_WYG_296-28a>¶
河溢又漲於澶州壞英公村堤三十歩陜州壞浮梁失¶
舟十五開封府汴水溢壞大靈隄浸害民田忠州江漲¶
二十五丈又興州江漲毁棧道四百餘間鄭州管城縣¶
焦肇水暴漲踰京水濮州大水害民田凡五千七百四¶
十三户潁州潁水漲壊城門軍營民舍七月集州江漲¶
汎嘉川縣民十三戸是歳道州春霖雨不止平地水二¶
丈餘　三年五月懷州河決獲嘉縣北注又汴水決宋¶
州寧陵縣境六月泗州淮漲溢入南城汴水又漲一丈¶
<pb:KR2m0009_WYG_296-28b>¶
塞州北門十月滑州靈河已塞復決　四年三月河南¶
府洛水漲七尺五寸壞民舍泰州雨水害禾稼宋州河¶
漲宋城縣衛州河決汲縣壞新塲堤八月梓州江漲壞¶
閣道營舍又九月澶州河漲䧟浮梁上囤十六鄆州清¶
汶二水漲壊東阿縣民田　五年五月京師連旬雨不¶
止潁州潁水溢壊堤及民舍徐州白溝河溢入州城七¶
月復州江水漲毁民舍隄塘皆壞　六年河中府河漲¶
陷連堤溢入城壞軍營七所民舍百餘區鄜延寧州並¶
<pb:KR2m0009_WYG_296-29a>¶
三河水漲溢入州城鄜州壞軍營延州壞倉庫軍民廬¶
舍千六百區寧州壞州城五百餘堵軍營神祠民舍五¶
百二十區　七年三月京兆府渭水漲壞浮梁溺者五¶
十四人耀密博衛常潤州水害禾稼六月均州溳水均¶
水漢江並漲壊民居人畜死者甚衆漢陽軍江水漲五¶
丈餘七月大名府御河漲壞范濟口南劔州江州水漲¶
壞居人廬舍一百四十餘區京兆府咸陽縣渭水漲壊¶
浮梁工人溺死五十四人九月梧州江水漲三丈入城¶
<pb:KR2m0009_WYG_296-29b>¶
壞倉廩及民廬舍又十月河決懷州武陟縣害民田¶
八年五月河大決滑州房邨徑澶濮曹濟諸州浸民田¶
壞居人廬舍東南流入淮六月陕州河水漲壊浮梁又¶
永㝎澗水漲壞民舍軍營千餘區河南府澍雨洛水漲¶
五丈餘壞鞏縣官署軍營民舍殆盡穀洛伊瀍四水暴¶
漲壞京城官署軍營寺觀祠廟民舍萬餘區溺死者以¶
萬計又壞河清縣豐饒務倉庫軍營民舍千餘區䕫州¶
江水漲七尺七月祚州資河漲溢入城壞軍營民舍百¶
<pb:KR2m0009_WYG_296-30a>¶
餘區雄州易水漲一丈三尺壞民廬鄜州河水漲溢入¶
城壞官寺民舍四百餘區荆門軍長林縣山水暴漲壊¶
民居舍五十一區凡五十六人溺死八月徐州清河水¶
漲丈七尺溢出堤塞州三面門以禦之九月宿州睢水¶
漲汎民舍六十里是夏及秋開封浚儀酸棗陽武封邱¶
長垣中牟尉氏㐮邑雍邱等縣河水害田　九年七月¶
嘉州江水暴漲壞官署民舍溺死者千餘人又八月延¶
州南北兩河漲溢入東西兩城壊官寺民舍淄州霖雨¶
<pb:KR2m0009_WYG_296-30b>¶
孝婦河漲溢壞官寺民舍漂溺人畜澶州河漲壊民田¶
孟州河漲斷浮梁損民田雅州江水漲九丈壞民廬舍¶
新州江漲入南寨壊軍營　雍熈二年七月朗州江溢¶
害稼　三年六月夀州大水　端拱元年五月英州江¶
水漲五丈餘壞民田及廬舍數百區七月磁州漳&KR0493;二¶
水漲　淳化元年六月吉州大雨江漲丈三尺漂壊民¶
田廬舍蘄州黄梅縣堀口湖水漲壊民田廬舍都盡江¶
州江水漲二丈八尺七月洪州江水漲壞州城三十堵¶
<pb:KR2m0009_WYG_296-31a>¶
及民廬舍二千餘區漂二千餘户秦州隴城縣大雨壞¶
官私廬舍殆盡溺死者百三十七人　二年四月京兆¶
府河水漲壞咸陽縣浮梁漂艦十七六月乙酉汴水溢¶
於浚儀縣壞連隄浸民田上親臨視督衛士塞之辛夘¶
又決於宋州宋城縣博州大霖雨河漲溢壞民廬舍八¶
百七十區亳州河水溢東流汎民田壞廬舍七月齊州¶
眀水漲壞黎濟寨城百餘堵許州沙河溢雄州唐河水¶
漲害民田殆盡嘉州江漲丈八尺溢入州城毁民舍復¶
<pb:KR2m0009_WYG_296-31b>¶
州蜀漢二江水漲壞民田廬舍九月卭州蒲江等縣山¶
水暴漲壞民舍七十區死者七十九人是秋荆南北路¶
江水注溢浸田畝甚衆　三年七月河南府洛水漲壞¶
七里鎮國二橋又山水暴漲壞豐饒務官舍民居溺死¶
者二百四十人十月商州上津縣大雨河水溢壞民舍¶
溺者三十七人　四年六月隴城縣大雨牛頭河漲二¶
十丈沒溺居人廬舍七月京師大雨十晝夜不止朱雀¶
崇眀門外積水尤甚軍營廬舍多壞九月澶州河水漲¶
<pb:KR2m0009_WYG_296-32a>¶
衝陷北城壞居民廬舍官署倉庫殆盡民溺死者甚衆¶
梓州元武縣涪江漲二丈五尺壅決流入州城壞官私¶
廬舍萬餘區溺死者甚衆是秋陳潁宋亳許蔡徐濮澶¶
博州霖雨秋稼多敗十月澶州河決西北流入御河浸¶
大名府城知州趙昌言壅城門禦之　五年秋開封府¶
宋亳陳潁泗夀鄧州雨水害稼　至道元年四月甲辰¶
京師大雨雷電道上水數尺　二年六月河南府瀍澗¶
洛三水漲壞鎮國橋七月建州溪水漲溢入州城内壞¶
<pb:KR2m0009_WYG_296-32b>¶
倉庫民舍萬餘區鄆州河水漲壞連堤四處宋州河決¶
穀熟縣閏七月陜州河漲漂大樹壞浮梁失連艦是月¶
廣南諸州並雨水　真宗咸平元年正月昭州雨霖害¶
民田溺死者百五十七人齊州清黄河汎溢壞田廬¶
二年十月潭州山水汎溢壞民舍千餘區民黄拏等十¶
家俱溺死　三年三月梓州江水漲壞民田五月河決¶
鄆州王陵埽七月洋州漢水溢民多有溺死者　四年¶
七月同州洿谷水溢夏陽縣民溺死者數十人　五年¶
<pb:KR2m0009_WYG_296-33a>¶
二月雄覇瀛深滄州乾寧軍水溢害民田六月京師大¶
雨漂壞廬舍民有壓死者積潦浸道路自朱雀門東抵¶
宣化門尤甚皆注恵民河河復漲溢軍營多壞　景德¶
元年九月宋州汴水決浸民田壞廬舍河決澶州横隴¶
埽等　二年六月寧州山水汎溢壊民舍軍營多溺死¶
者　三年七月應天府汴水決南注亳州合浪宕渠東¶
入於淮　四年五月鄭州索水漲髙四丈許漂滎陽縣¶
居民四十二户有溺死者六月鄧州江水暴漲南劔州¶
<pb:KR2m0009_WYG_296-33b>¶
山水汎溢漂溺居人七月河溢澶州壞王八埽　大中¶
祥符元年六月開封府尉氏縣恵民河決　二年七月¶
徐濟淄青州大水八月無為軍大風雨拔木壊城門營¶
壘民舍壓溺千餘人鳯州大水漂溺居民十月兖州霖¶
雨害稼京畿恵民河決壞民田　三年五月辛丑京師¶
大雨平地数尺壞軍營民舍多壓死者近畿積潦六月¶
吉州臨江軍並江水汎溢害民田九月河決河中府白¶
浮圖村　四年七月江洪筠袁州江漲害民田壞州城¶
<pb:KR2m0009_WYG_296-34a>¶
八月河決通利軍大名府御河水溢合流壞府城害民¶
田人多溺死者九月河溢於孟州温縣蘇州吴江汎溢¶
壞民廬舍十一月楚秦州潮水害田民多溺死　五年¶
正月河決棣州聶家口七月慶州淮安鎮山水暴漲漂¶
溺居民　六年六月保安軍積雨河溢浸城壘壞廬舍¶
判官趙震溺死又兵民溺者凡六百五十人　七年六¶
月泗州水溢害民田河南府洛水漲秦州定西寨山水¶
暴漲有溺死者八月河決澶州十月濵州河溢於安定¶
<pb:KR2m0009_WYG_296-34b>¶
鎮　九年六月秦州獨孤谷水漲壞長道縣鹽官鎮城¶
橋及官廨民舍共二百九十五區溺死者六十七人七¶
月延州洎定平安逺寨門栲栳四寨山水汎溢壞隄城¶
九月雄覇州界河汎溢利州水漂棧閣萬一千八百間¶
　天禧三年六月河決滑州城西南漂沒公私廬舍死¶
者甚衆歴澶濮鄆濟單至徐州與清河合浸城壁不沒¶
者四版眀年既塞六月復決於西北隅¶
　文獻通考卷二百九十六¶
