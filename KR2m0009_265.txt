# -*- mode: mandoku-view; -*-
#+TITLE: 文獻通考
#+DATE: 2015-08-24 22:49:39.077153
#+PROPERTY: ID KR2m0009
#+PROPERTY: BASEEDITION WYG    
#+PROPERTY: JUAN 卷二百六十五
<pb:KR2m0009_WYG_265-1a>¶
欽定四庫全書¶
　文獻通考卷二百六十五¶
　　鄱　陽　馬　端　臨　貴　與　著¶
　封建考六¶
　　秦楚之際諸侯王¶
　　秦制侯以下二十等爵罷封建¶
秦制爵二十等以賞功二十徹侯(徹侯金印紫綬功大/者食縣小者食鄉亭)¶
(得臣其所食吏民後避漢武/帝諱乃改曰通侯或曰列侯)十九關内侯(雖有侯號而/居京畿無國)¶
<pb:KR2m0009_WYG_265-1b>¶
(邑時六國未平將帥皆家關中故以為號劉昭曰關内/侯無土寄食在所縣民租多少各有户數為限如淳釋)¶
(曰列侯出關就國但爵其身有家累者與之關内之邑/食其租税又有倫侯建成侯趙亥武信侯馮無擇是也)¶
(但有封名/而無食邑)十八大庶長(劉昭曰自左庶長以上至大庶/長者將軍也所將庶人更卒故)¶
(以為大庶長即大將軍也/左右庶長即左右偏禆也)十七駟車庶長(言乗駟馬之/車而為衆庶)¶
(之/長)十六大上造(言皆主上/造之士)十五少上造十四右更(言主/預更)¶
(率部其/役事)十三中更十二左更十一右庶長(言為衆/列之長)十左¶
庶長九五大夫(大夫之尊者也劉昭曰自/公士至五大夫皆軍吏也)八公乗(言得/乘公)¶
(家之車也劉昭曰自吏民爵不得過公乗則公乗者/得貰與子若同産然則公乗者軍吏之爵最尊者)七¶
<pb:KR2m0009_WYG_265-2a>¶
公大夫(與下/同)六官大夫(加官者示稍尊也/亦謂之國大夫)五大夫(列位/從大)¶
(夫/)四不更(言不預更/卒之事)三簪褭(以組帯馬曰褭簮/褭者主飾此馬)二上造¶
(造成也言有/成命於上)一公士(言有爵命異於士卒劉昭曰步卒/之有爵為士者也戰國之際秦項)¶
(之間權設班寵有加賜邑君者蓋假其位號或空受其/爵耳則田嬰為靖郭君白起為武安君魏冉弟為華陽)¶
(君秦昭王弟為涇陽君及髙陵君蔡澤為剛成君其後/項梁為武信君陳餘為成安君李左車為廣武君之類)¶
(是也至漢尚多蓋封/爵之外别加美號也)¶
　秦爵二十等起於孝公之時商鞅立此法以賞戰功¶
　　按古之所謂爵者皆與之以土地如公侯伯子男¶
<pb:KR2m0009_WYG_265-2b>¶
　　以至附庸及孤卿大夫亦俱有世食禄邑若秦法¶
　　則惟徹侯有地關内侯則虛名而已庶長以下不¶
　　論也始皇遣王翦擊楚翦請美田宅甚衆曰為大¶
　　王將有功終不得封侯然則秦雖有徹侯之爵而¶
　　受封者蓋少考之於史惟商鞅封商於魏冉封穰¶
　　侯范睢封應侯吕不韋封文信侯嫪毐封長信侯¶
　　及始皇既稱皇帝東游海上至瑯琊羣臣議頌功¶
　　德惟列侯武成侯王離通武侯王賁倫侯(索隱曰/爵卑於)¶
<pb:KR2m0009_WYG_265-3a>¶
　　(列侯無封邑者倫/類也亦列侯之類)建成侯趙亥倫侯昌武侯成倫¶
　　侯武信侯馮無擇如是者不數人而已然鞅冉不¶
　　韋毐皆身坐誅廢睢雖幸善終而亦未聞傳世王¶
　　離以下俱無聞焉蓋秦之法未嘗以土地予人不¶
　　待李斯建議而後始罷封建也¶
始皇二十六年王初并天下丞相王綰等言諸侯初破¶
燕齊荆地逺不為置王毋以填之請立諸子始皇下其¶
議羣臣羣臣皆以為便廷尉李斯議曰周文武所封子¶
<pb:KR2m0009_WYG_265-3b>¶
弟同姓甚衆然後屬族疏逺相攻擊如仇讐周天子弗¶
能禁止今海内頼陛下神靈一統皆為郡縣諸子功臣¶
以公賦税重賞賜之甚足易制天下無異意則安寕之¶
術也置諸侯不便始皇曰天下共苦戰鬭不休以有侯¶
王頼宗廟天下初定又復立國是樹兵也而求其寕息¶
豈不難哉廷尉議是分天下為三十六郡郡置守尉監¶
　　秦既并天下丞相綰請分王諸子廷尉斯請罷封¶
　　建置郡縣始皇從之自是諸儒之論封建郡縣者¶
<pb:KR2m0009_WYG_265-4a>¶
　　歴千百年而未有定説其論之最精者如陸士衡¶
　　曹元首則主綰者也李百藥柳宗元則主斯者也¶
　　二説互相排詆而其所發明者不過公與私而已¶
　　曹與陸之説曰唐虞三代公天下以封建諸侯故¶
　　享祚長秦私天下以為郡縣故傳代促柳則反之¶
　　曰秦公天下者也眉山蘓氏又從而助之曰封建¶
　　者争之端亂之始篡殺之禍莫不由之李斯之論¶
　　當為萬世法而世之醇儒力詆之以為二氏以反¶
<pb:KR2m0009_WYG_265-4b>¶
　　理之評詭道之辨而妄議聖人然則後之立論者¶
　　宜何從以封建為非邪是帝王之法所以禍天下¶
　　後世也以封建為是邪則柳蘓二子之論其剖析¶
　　利害指陳得失莫不切當不可廢也愚嘗因諸家¶
　　公私之論而折衷之曰封建郡縣皆所以分土治¶
　　人未容遽曰此公而彼私也然必有公天下之心¶
　　然後能行封建否則莫如郡縣無公天下之心而¶
　　欲行封建是授之以作亂之具也嗚呼封建之難¶
<pb:KR2m0009_WYG_265-5a>¶
　　行久矣蓋其弊不特見於周秦之際而已見於三¶
　　代之初何也昔者唐虞之世建國至衆也天子廵¶
　　狩而諸侯述職然後敷納以言明試以功車服以¶
　　庸書之所載如此而已不聞其争土地以相侵伐¶
　　干王畧以勤六師也舜之時蠻夷嘗猾夏矣而命¶
　　臯陶以修五刑五流之法有苗嘗弗率矣雖命禹¶
　　以徂征卒之以舞干羽而格則是亦不戰而屈之¶
　　也夫蠻夷有苗皆要荒之外王政所不加者也而¶
<pb:KR2m0009_WYG_265-5b>¶
　　士師足以治之不戰足以服之則當時四岳十二¶
　　牧所統之國其謹侯度以奉其上而不勤征討也¶
　　審矣又安得如柳氏所謂羣之分其争必大大而¶
　　後有兵如蘓氏所謂争之端而亂之始乎所以然¶
　　者何也則堯舜公天下之心有以服之也蓋堯在¶
　　位七十載詢於衆庶以帝位授之舜舜在位三十¶
　　有三載詢於衆庶以帝位授之禹而當時之衆建¶
　　諸侯也有徳者爵之功加於民者爵之堯舜無容¶
<pb:KR2m0009_WYG_265-6a>¶
　　心也居天下之上而與天下之賢且能者分治之¶
　　逮其倦勤則必求天下之有聖德者而禪之夫惟¶
　　天子不以天下自私而後諸侯不敢以其國自私¶
　　是以雖有土地之廣人民之衆甲兵之强其勢足¶
　　以為亂而莫不帖服於其下如臂指之相使以為¶
　　當然是則唐虞以公天下之心行封建而當時封¶
　　建所以無敝也蓋家天下自夏始大封同姓而命¶
　　之曰藩屏王室自周始二者皆聖人隨時制變以¶
<pb:KR2m0009_WYG_265-6b>¶
　　綱維斯世未容以私議之也然上視堯舜則少褊¶
　　矣故封建之敝始於夏而成於周是以禹一傳而¶
　　啟有有扈氏之征再傳而仲康有羲和之征夫以¶
　　天子而征諸侯諸侯弗率而上干天子之征禹之¶
　　前無有也而始於有扈夫有扈之罪曰威侮五行¶
　　怠棄三政而已羲和之罪曰沈湎於酒畔官離次¶
　　而已二罪者以法議之則誅止其身而二人生於¶
　　漢世則一廷尉足以定其罪矣而啟與仲康必命¶
<pb:KR2m0009_WYG_265-7a>¶
　　六師以征之者則必恃其土地甲兵不即引咎而¶
　　悍然以抗其上矣書紀其事曰大戰曰徂征而觀¶
　　其誓師之辭有不用命之戮焉有愛克厥威之戒¶
　　焉殱渠魁釋脅從之令焉則兵師之間所傷衆矣¶
　　夫治一人之罪而至於興師使無辜之人受用兵¶
　　之禍則封建之敝也故曰已見於三代之初此之¶
　　謂也夫有扈羲和之罪雖王政所必討而比之猾¶
　　夏則有間矣舜之時士師明刑足以正蠻夷猾夏¶
<pb:KR2m0009_WYG_265-7b>¶
　　之罪而啟少康之時非天子總六師不足以治諸¶
　　侯怠慢沈湎之過則可以見當時諸侯擅其富强¶
　　非文告刑禁之所能詰也自是而後天子私其天¶
　　位而世守之諸侯亦私其國之土地甲兵而擅用¶
　　之幸而遇賢聖之君德足以懷而威足以制則猶¶
　　可攝服而其中衰之際人心未離而諸侯先叛之¶
　　至於周列五等邦羣后雖曰親賢並建而終不以¶
　　異姓先諸姬文昭武穆之封遍於天下封建之法¶
<pb:KR2m0009_WYG_265-8a>¶
　　益詳經制益密而示人益褊矣是以夏商有國數¶
　　百年茍未至於桀紂之暴猶足以制宇内而朝諸¶
　　侯而周數傳而後即有末大不掉之憂故景王之¶
　　責晋曰文武成康之建母弟以藩屏王室亦其廢¶
　　隊是為豈如弁髦而因以敝之而李斯之説亦曰¶
　　周文武所封子弟同姓甚衆然後屬疏逺相攻擊¶
　　如仇讐周天子弗能禁也然則其效可覩矣蓋時¶
　　不唐虞君不堯舜終不可復行封建謂郡縣之法¶
<pb:KR2m0009_WYG_265-8b>¶
　　出於秦而必欲易之者則書生不識變之論也夫¶
　　置千人於聚貨之區授之以挺與刃而欲其不為¶
　　奪攘矯䖍則為之主者必有伯夷之亷伊尹之義¶
　　使之靡然潛消其不肖之心而後可茍非其人則¶
　　不若藏挺與刃嚴其撿制而使之不得以逞此後¶
　　世封建之所以不可行而郡縣所以為良法也而¶
　　王綰淳于生之徒乃欲以三代不能無敝之法使¶
　　始皇行之是教盗跖假其徒以利器而與之共處¶
<pb:KR2m0009_WYG_265-9a>¶
　　也則亦不終日而刃劘四起矣或曰禹之傳子周¶
　　之封同姓皆聖人之經制也而子顧妄議其私天¶
　　下而以為劣於唐虞何哉曰世之不古久矣聖人¶
　　不能違時不容復以上古之法治之也而世固不¶
　　能知聖人之心也記曰有虞氏未施信於民而民¶
　　信之夏后氏未施敬於民而民敬之殷人作誓而¶
　　民始畔周人作㑹而民始疑然則殷周豈果劣於¶
　　虞夏乎而或畔或疑起於誓㑹者以時人之不皆¶
<pb:KR2m0009_WYG_265-9b>¶
　　聖人也禮運載夫子言大道之行天下為公選賢¶
　　與能講信修睦而繼之以謀閉而不興盜竊亂賊¶
　　而不作以為大同大道既隱天下為家各親其親¶
　　各子其子而繼之以謀用是作而兵由此起禹湯¶
　　文武成王周公由此其選以為小康然則官天下¶
　　與家天下者其規模之廣隘治效之優劣雖聖人¶
　　不能比而同之矣萬章曰人有言至於禹而德衰¶
　　不傳於賢而傳於子而孟子累數百言辨之以為¶
<pb:KR2m0009_WYG_265-10a>¶
　　皆天也然則知禹之傳子非私者千載而下一孟¶
　　子而已豈可復望之當時諸侯乎世本稱有扈氏¶
　　以堯舜傳賢而禹傳啟故啟立而不服遂征之然¶
　　則非愚之臆説也(或曰子謂唐虞以前諸侯無戰/争侵奪之事然則涿鹿阪泉非)¶
　　(歟既取其事列於封建之前則與此論自為牴牾/矣曰黄帝紀乃太史公取傳記百家之言孔子定)¶
　　(書斷自唐虞三皇之事若亡若存傳記所載姑採/之以廣異聞耳至於立論當以六經所取為斷)¶
　　秦楚之際起兵自立者凡六國¶
楚　陳勝陽城人為閭左戍屯長屯大澤鄉二世元年¶
<pb:KR2m0009_WYG_265-10b>¶
七月起兵於蘄據陳自立為王號張楚至二年十二月¶
兵敗其御莊賈殺陳王以降自起兵至亡凡六月秦以¶
十月為歲首二年十二月乃建亥之三月也　襄彊陳¶
涉既起兵令苻離人葛嬰徇地時楚兵數千人為聚者¶
不可勝數嬰至東城立彊為楚後聞陳王已立因殺襄¶
彊　景駒陳王初立時陳人秦嘉等皆特起將兵圍東¶
海(今海/州)自為大司馬二世二年正月嘉聞陳王兵破出¶
走乃立景駒為楚王引兵之方與(兖州/縣)三月項梁擊秦¶
<pb:KR2m0009_WYG_265-11a>¶
嘉嘉軍敗死景駒走死梁地　義帝秦二世二年三月¶
范增説項梁立楚後梁求得楚懷王孫心於民間六月¶
立以為楚懷王都盱眙漢王九年正月項羽尊懷王為¶
義帝徙於江南都郴二年項羽密使九江衡山臨江王¶
擊義帝殺之江中自立至弑凡二年零四月¶
趙　武臣陳人為陳王將軍將兵徇趙下趙七十餘城¶
二世八月自立為趙王二年十一月其將李良襲邯鄲¶
殺趙王自立至亡凡五月　趙王歇李良既殺武臣張¶
<pb:KR2m0009_WYG_265-11b>¶
耳陳餘收趙散兵擊良敗之二世二年春正月耳餘立¶
歇為趙王漢元年項羽徙歇為代王以張耳為常山王¶
分趙為二陳餘擊耳耳敗走歸漢迎趙王於代復為趙¶
王漢三年韓信張耳擊趙禽王歇自立至亡凡三年零¶
九月¶
燕　韓廣趙人為趙王武臣將兵徇燕二世元年九月¶
至薊自立為燕王漢王元年正月項羽分燕為二徙廣¶
為遼東王都無終以臧荼為燕王廣不肯徙臧荼殺廣¶
<pb:KR2m0009_WYG_265-12a>¶
併其地自立至亡凡三年零十一月¶
齊　田儋故齊王族二世元年九月陳王令將周市徇¶
地至狄儋因殺狄令自立為齊王發兵擊周市市還二¶
年六月章邯擊魏儋救魏邯大破齊魏軍殺儋田榮收¶
儋餘兵走東阿齊人立故齊王建弟假為王榮逐假立¶
儋子市為王漢王元年正月項羽分齊為三徙市為膠¶
東王都即墨六月田榮殺市而自立并取三齊之地二¶
年項王北擊齊齊王榮戰敗死項王復立田假為齊王¶
<pb:KR2m0009_WYG_265-12b>¶
榮弟横立榮子廣為王攻田假假走死横復定三齊之¶
地四年韓信襲破齊虜王廣自儋至廣凡四傳共六年¶
魏　寗陵君咎本魏公子在陳二世元年九月陳王將¶
周市徇地至魏魏地已定乃迎咎於陳立為魏王二年¶
六月章邯擊破魏咎自殺其弟豹亡走楚楚懷王與豹¶
兵復徇魏地九月豹自立為王都平陽漢王元年正月¶
項羽自取梁地徙豹為西魏王王河東二年八月韓信¶
擊魏虜豹凡二傳四年¶
<pb:KR2m0009_WYG_265-13a>¶
韓　横陽君成本韓諸公子二世二年六月項梁已立¶
楚懷王張良説梁立韓後謂成最賢乃立為韓王西畧¶
韓地得數城漢王元年十月從項羽畧地入闗二年羽¶
分韓為河南令韓王成因故都都陽翟羽以韓王成無¶
功故不遣之國與俱至彭城廢以為穰侯已又殺之自¶
立至亡凡三年¶
　　項王所立諸侯王凡十四國¶
楚　漢元年正月項羽分天下王諸將自立為西楚覇¶
<pb:KR2m0009_WYG_265-13b>¶
王王梁楚地九郡都彭城五年十二月漢滅之自立至¶
滅凡四年¶
雍　秦將章邯降項羽羽立為雍王王咸陽以西都廢¶
邱漢二年二月漢王取雍地殺邯自立至亡凡一年零¶
五月¶
塞　秦長史司馬欣故為櫟陽獄掾嘗有德於項梁故¶
羽立為塞王王咸陽以東至河都櫟陽漢元年八月漢¶
王襲雍遣諸將畧地塞王欣降自立至亡凡七月¶
<pb:KR2m0009_WYG_265-14a>¶
翟　秦都尉董翳本勸章邯降楚故羽立翳為翟王王¶
上郡都髙奴漢元年八月漢王遣兵至咸陽翟王翳降¶
自立至亡凡七月¶
河南　瑕邱申陽者張耳嬖臣也先下河南郡迎楚河¶
上故羽分韓地立申陽為河南王都洛陽漢二年十月¶
河南王申陽降漢為河南郡自立至亡凡九月¶
殷　趙將司馬卬定河南數有功故羽立卬為殷王王¶
河内都朝歌二年春三月漢王自臨晋渡河取魏將兵¶
<pb:KR2m0009_WYG_265-14b>¶
從下河内虜殷王卬置河内郡自立至亡凡十四月¶
常山　羽以趙相張耳素賢從入闗故立耳為常山王¶
王趙地治襄國漢二年十月陳餘以趙兵與齊共襲常¶
山王張耳敗走歸漢自立至敗凡九月(後漢以耳/為趙王)¶
九江　當陽君黥布為楚將常冠軍故羽立布為九江¶
王都六漢三年十一月使謁者隨何説布叛楚間行歸¶
漢楚收九江兵殺布妻子自立至歸漢凡一年零十月¶
衡山　番君吳芮率百越佐諸侯又從入闗故羽立芮¶
<pb:KR2m0009_WYG_265-15a>¶
為衡山王都邾項籍死髙祖以芮將梅鋗有功從入武¶
闗故德芮徙為長沙王都臨湘一年薨諡文王　成王¶
臣　哀王囘　共王右　靖王差孝文後七年薨無子¶
國除凡五傳共五十年¶
臨江　義帝柱國共敖將兵擊南郡功多故羽立敖為¶
臨江王都江陵漢三年八月薨子尉嗣五年漢既定天¶
下尉不降遣盧綰劉賈擊虜尉凡再傳共五年¶
燕　燕將臧荼從楚救趙因從入闗故羽立荼為燕王¶
<pb:KR2m0009_WYG_265-15b>¶
都薊五年漢既誅項籍荼反使盧綰劉賈擊荼取燕自¶
立至亡凡五年¶
齊　齊將田都從楚救趙因從入闗故羽立都為齊王¶
都臨菑五月田榮發兵距擊田都都亡走楚榮取齊地¶
為王自立至亡凡五月¶
濟北　羽方渡河救趙田安下濟北數城引其兵降羽¶
故立安為濟北王都博陽六月田榮遣彭越擊殺安并¶
其地自立至亡凡六月¶
<pb:KR2m0009_WYG_265-16a>¶
韓　項羽既殺韓王成以故吳令鄭昌為韓王時漢元¶
年八月也二年十月漢以韓襄王孫信為韓太尉將兵¶
畧韓地擊韓王昌於陽城昌降自立至亡凡三月¶
　　西漢異姓諸侯王¶
　　髙帝所立異姓諸侯王凡八國¶
韓　二年漢既取韓王昌地十一月立韓襄王孫信為¶
韓王常將韓兵從漢王五年與信剖符王潁川六年更¶
以太原郡為韓國徙信以備胡信請治馬邑從之秋匈¶
<pb:KR2m0009_WYG_265-16b>¶
奴入寇信以馬邑降匈奴七年上自擊破之信亡走匈¶
奴自立至亡凡五年¶
趙　常山王張耳為陳餘所擊敗走歸漢四年十一月¶
立耳為趙王五年薨諡景王子敖嗣九年坐貫髙反降¶
為宣平侯凡再傳六年¶
淮南　九江王英布叛楚歸漢楚收其兵取其地四年¶
七月立布為淮南王都六十一年夏謀反兵敗滅自立¶
至亡凡八年¶
<pb:KR2m0009_WYG_265-17a>¶
齊　韓信既取齊請為假王四年春二月立信為齊王¶
五年平項籍徙信為楚王都下邳六年人言信謀反執¶
之降為淮隂侯復坐誅自立至執凡二年¶
梁　彭越為梁相國定梁地漢五年以睢陽以北至榖¶
城封越為梁王都定陶十一年人告越反廢為庶人後¶
誅之自立至亡凡六年¶
燕　盧綰從擊項籍籍亡擊燕王臧荼破之五年九月¶
立綰為燕王十二年綰反亡入匈奴自立至亡凡七年¶
<pb:KR2m0009_WYG_265-17b>¶
閩越　漢五年以閩越王無諸身帥閩中兵以佐滅秦¶
封為閩越王王閩中地傳郢　丑　餘善武帝元封元¶
年餘善反漢遣兵誅之取其地自受漢封至亡凡四傳¶
九十二年¶
南粤　漢十一年遣陸賈立南海尉趙佗為南粤王與¶
剖符通使使和輯百粤傳胡　嬰齊　興　建德武帝¶
元鼎六年粤相吕嘉以粤反漢遣兵擊滅之自受漢封¶
至亡凡五傳八十五年¶
<pb:KR2m0009_WYG_265-18a>¶
　　吕后立異姓吕氏王及所名孝惠子王凡八國¶
吕　周吕侯吕澤以客從髙祖定三秦子台嗣為侯髙¶
后元年以兄子吕台為吕王割齊濟南郡為吕王奉邑¶
二年薨子嘉嗣六年坐驕恣廢自立至廢再傳凡六年¶
梁　髙后稱制六年以吕台弟洨侯産為吕王七年徙¶
為梁王八年吕后崩作亂周勃等誅之自立至誅凡三¶
年¶
趙　髙后稱制七年以建成侯吕釋之子禄為趙王八¶
<pb:KR2m0009_WYG_265-18b>¶
年吕后崩作亂周勃等誅之自立至誅凡二年¶
燕　髙后稱制八年冬十月立吕肅王子東平侯通為¶
燕王其年九月吕后崩諸吕謀亂坐誅¶
淮陽　髙后稱制元年立所名孝惠子强為淮陽王(如/淳)¶
(曰外戚恩澤侯表言/强等皆吕氏之子也)五年强薨諡曰懷以壺闗侯武為¶
淮陽王八年髙后崩大臣誅諸吕立文帝武坐非孝惠¶
子誅自立至誅凡再傳八年¶
恒山　髙后稱制元年立所名孝惠子不疑為恒山王¶
<pb:KR2m0009_WYG_265-19a>¶
二年不疑薨諡曰哀更立襄城侯山為恒山王更名義¶
四年以恒山王為帝更名宏以軹侯朝為恒山王(武宏/朝亦)¶
(所立名孝惠/子先封侯)八年髙后崩文帝立坐非孝惠子誅自立¶
至誅凡三傳八年¶
濟川　髙后稱制七年七月立所名孝惠子平昌侯太¶
為濟川王八年九月文帝即位坐非孝惠子誅¶
　　按吕后𠞰除髙皇側室之子三趙王皆不得其死¶
　　齊代僅免而獨以其外孫張后之故取他人子名¶
<pb:KR2m0009_WYG_265-19b>¶
　　為孝惠子嗣帝位者二人封王者五人何其多也¶
　　然少帝稍長則銜殺母之寃坐廢以死强不疑亦¶
　　皆夭折宏朝武太皆見誅於事久論定之後所謂¶
　　非所據而據焉不有天刑必有人禍竟何益哉¶
魯　髙后稱制元年封魯元公主子張偃為魯王八年¶
誅諸吕坐廢為侯自立至廢凡八年¶
　　漢初諸侯王其顛末見於太史公秦楚之際月表¶
　　及班孟堅異姓諸侯王表然有自立者陳涉武臣¶
<pb:KR2m0009_WYG_265-20a>¶
　　之徒是也有為項王所立者三秦常山九江之類¶
　　是也有髙帝所立者韓彭之徒是也有吕后所立¶
　　者禄産及所名孝惠子是也楚一也而有陳涉焉¶
　　有襄强景駒焉有懐王焉有項羽焉有韓信焉蓋¶
　　八年之間楚凡五易姓也趙一也而有武臣焉有¶
　　趙歇焉有張耳焉有吕禄焉蓋二十九年之間趙¶
　　凡四易姓也燕一也而有韓廣焉有臧荼焉有盧¶
　　綰焉有吕通焉蓋三十年之間燕凡四易姓也韓¶
<pb:KR2m0009_WYG_265-20b>¶
　　一也而有韓成焉有鄭昌焉有韓信焉蓋四年之¶
　　間韓凡三易姓也馬班二表只以各國譜其年世¶
　　而於其受封之異易姓之殊稍欠分别故今叙秦¶
　　楚之際自立者六國項王所立者十四國髙帝所¶
　　立者八國吕后所立者八國而於五楚四燕四趙¶
　　三韓叙其受封之本而各稽其興廢之歲月焉又¶
　　有亡而復封者如張耳項羽初封為常山王後失¶
　　國漢再封為趙王英布項羽初封為九江王後失¶
<pb:KR2m0009_WYG_265-21a>¶
　　國漢再封為淮南王蓋人同而國異凡再受封故¶
　　亦分而二之至吳芮之自衡山王為長沙王韓信¶
　　之自齊王為楚王則元未嘗失國再封不過遷徙¶
　　故不復再著云¶
　　西漢同姓皇子諸侯王¶
　　髙祖昆弟子孫為王者凡二十國¶
楚　元王交髙祖同父少弟從帝起兵入武闗六年既¶
廢楚王信分其地為二國封交為楚王王薛郡東海彭¶
<pb:KR2m0009_WYG_265-21b>¶
城三十六縣立二十三年薨夷王郢客嗣四年薨子王¶
戊嗣立二十一年謀反兵敗自殺景帝立宗正平陸侯¶
禮(元王/寵子)奉元王後是為文王三年薨子安王道嗣二十¶
二年薨子襄王注嗣十四年薨子節王純嗣十六年薨¶
子延夀嗣立三十二年有罪自殺國除楚凡八傳一百¶
三十五年¶
代　髙祖兄仲六年以雲中鴈門代郡五十三縣封為¶
代王七年為匈奴所攻棄國自歸廢為郃陽侯子濞黥¶
<pb:KR2m0009_WYG_265-22a>¶
布反時以沛侯為騎將從破布軍乃立濞為吳王王東¶
陽章郡吳郡三郡五十三城景帝三年謀反兵敗死國¶
除代二年吳四十二年¶
齊　悼惠王肥髙祖微時外婦之子六年以七十城封¶
肥為齊王立十三年薨子哀王襄嗣立十一年薨子文¶
王則嗣立十四年薨無子文帝憐悼惠王適嗣乏絶乃¶
分齊為六國盡立前所封悼惠王子列侯見在者六人¶
為王陽虛侯將閭為齊王立十一年吳楚反坐隂通謀¶
<pb:KR2m0009_WYG_265-22b>¶
自殺諡孝王景帝愍其無罪復封其太子夀是為懿王¶
二十三年薨子厲王次昌立四年為主父偃所搆自殺¶
無子國除齊凡六傳七十六年¶
城陽　景王章悼惠王子也以朱虛侯入宿衞孝文二¶
年以誅諸吕功割齊一郡封章為城陽王二年薨子共¶
王喜立三十三年薨子頃王延立二十六年薨子敬王¶
義嗣九年薨子惠王武立十一年薨子荒王順立四十¶
六年薨子戴王恢嗣八年薨子孝王景嗣二十四年薨¶
<pb:KR2m0009_WYG_265-23a>¶
子哀王雲嗣一年薨無子國絶成帝復封雲兄俚為城¶
陽王王莽時絶城陽凡十傳一百八十六年¶
濟北　東牟侯興居齊悼惠王子髙后時入宿衞與大¶
臣迎立文帝二年割齊一郡封興居為濟北王三年謀¶
反兵敗自殺上憫濟北王逆亂自滅十五年分齊為六¶
國盡封悼惠王諸子復以安都侯志為濟北王(亦悼惠/王子)¶
復徙王菑川地比齊志立三十六年薨諡懿王子靖王¶
建嗣二十年薨子頃王遺嗣三十五年薨子思王終古¶
<pb:KR2m0009_WYG_265-23b>¶
嗣二十八年薨子考王尚嗣五年薨子孝王横嗣三十¶
一年薨子懷王交嗣六年薨子永嗣王莽時絶濟北興¶
居一年懿王志以下八傳一百七十四年¶
濟南　扐侯辟光齊悼惠王子孝文十五年分王濟南¶
孝景三年同吳楚反坐誅國除凡十一年¶
菑川　武城侯賢齊悼惠王子孝文十五年分王菑川¶
孝景三年同吳楚反坐誅國除凡十一年¶
膠東　白石侯雄渠齊悼惠王子孝文十五年分王膠¶
<pb:KR2m0009_WYG_265-24a>¶
東孝景三年同吳楚反坐誅國除凡十一年¶
膠西　平昌侯卬齊悼惠王子孝文十五年分王膠西¶
孝景三年同吳楚反坐誅國除凡十一年¶
　　班固贊曰悼惠之王齊最為大國以海内初定子¶
　　弟少懲秦孤立無藩輔故大封同姓以鎮天下時¶
　　諸侯得自除御史大夫羣卿以下衆官如漢朝漢¶
　　獨為置丞相自吳楚誅後稍奪諸侯權左官附益¶
　　阿黨之法設(張晏曰諸侯有罪傅相不舉奏為阿/黨師古曰皆新制律令之條也左官)¶
<pb:KR2m0009_WYG_265-24b>¶
　　(解在諸侯王表附益/言欲増益諸侯王也)其後諸侯唯得衣食租税貧¶
　　者或乗牛車¶
　文帝六年梁太傅賈誼上疏曰夫樹國固必相疑之勢¶
　下數被其殃上數爽其憂甚非所以安上而全下也¶
　今或親弟謀為東帝親兄之子西鄉而擊今吳又見¶
　告矣天子春秋鼎盛行義未過德澤有加焉猶尚如¶
　是况莫大諸侯權力且十此者乎然而天下少安何¶
　也大國之王㓜弱未壯漢之所置傅相方握其事數¶
<pb:KR2m0009_WYG_265-25a>¶
　年之後諸侯之王大扺皆冠血氣方剛漢之傅相稱¶
　病而賜罷彼自丞尉以上徧置私人如此有異淮南¶
　濟北之為耶此時而欲為治安雖堯舜不治黄帝曰¶
　日中必&KR2146;操刀必割今令此道順而全安甚易不肯¶
　早為已乃墮骨肉之屬而抗剄之豈有異秦之季世¶
　乎其異姓負强而動者漢已幸而勝之矣又不易其¶
　所以然同姓襲是跡而動既有徵矣其勢盡又復然¶
　殃旤之變未知所移明帝處之尚不能以安後世將¶
<pb:KR2m0009_WYG_265-25b>¶
　如之何臣竊跡前事大扺强者先反長沙乃二萬五¶
　千户耳功少而最完勢疏而最忠非獨性異人也亦¶
　形勢然也曩令樊酈絳灌據數十城而王今雖以殘¶
　亡可也令信越之倫列為徹侯而居雖至今存可也¶
　然則天下之大計可知己欲諸王之皆忠附則莫若¶
　令如長沙王欲臣子勿葅醢則莫若令如樊酈等欲¶
　天下之治安莫若衆建諸侯而少其力力少則易使¶
　國小則亡邪心令海内之勢如身之使臂臂之使指¶
<pb:KR2m0009_WYG_265-26a>¶
　莫不制從諸侯之君不敢有異心輻湊並進而歸命¶
　天子割地定制令齊趙楚各為若干國使悼惠王幽¶
　王元王之子孫畢以次各受祖之分地地盡而止其¶
　分地衆而子孫少者建以為國空而置之須其子孫¶
　生者舉使君之一寸之地一人之衆天子無所利焉¶
　誠以定治而已如此則卧赤子天下之上而安植遺¶
　腹朝委裘而天下不亂當時大治後世頌聖陛下誰¶
　憚而久不為此天下之勢方病大瘇一脛之大幾如¶
<pb:KR2m0009_WYG_265-26b>¶
　腰一指之大幾如股平居不可屈伸一二指搐身慮¶
　亡聊失今不治必為痼疾後雖有扁鵲不能為己病¶
　非徒瘇也又苦&KR0979;盭元王之子帝之從弟也今之王¶
　者從弟之子也惠王之子親兄子也今之王者兄子¶
　之子也親者或無分地以安天下疏者或制大權以¶
　偪天子臣故曰非病瘇也又苦&KR0979;盭可痛哭者此病¶
　是也¶
　　按孝文之時山東之國齊七十二城楚四十城吳¶
<pb:KR2m0009_WYG_265-27a>¶
　　五十城鼂錯所謂封三庶孽分天下半是也三國¶
　　之中齊為尤大悼惠王復子多而材吕氏之亂哀¶
　　王襄欲舉兵西向則闗中為之震恐且有自帝之¶
　　謀其弟朱虛東牟且將為内應幸諸吕已誅文帝¶
　　正位而其謀遂寢然則帝即位之後諸侯之勢疏¶
　　而逼地大而可忌者莫如齊吳楚而齊尤甚帝之¶
　　慮豈不及此故雖盡復吕后所奪齊地而即割其¶
　　二郡以王城陽濟北逮濟北以搆逆誅文王絶世¶
<pb:KR2m0009_WYG_265-27b>¶
　　則盡以齊地分王悼惠之六子即賈誼所謂各受¶
　　其祖之分地地盡而止天子無所利焉者也及孝¶
　　景之時吳楚為逆悼惠王之子孫所謂六王者皆¶
　　預其謀然俱以國小兵弱故齊與濟北雖預密謀¶
　　而終不敢發膠東膠西濟南菑川僅能出兵圍齊¶
　　及漢兵出則各已潰散吳楚既無鉅援宜其速敗¶
　　使齊地不早分以一壯王全據七十二城之甲兵¶
　　與吳楚合從西向漢之憂未艾也孰謂誼言不見¶
<pb:KR2m0009_WYG_265-28a>¶
　　用而文帝為無謀哉¶
荆　將軍劉賈髙祖從父弟為將有功六年以故東陽¶
郡鄣郡吳郡(東陽今下邳鄣丹/陽吳郡㑹稽也)五十三縣立賈為荆王¶
十一年黥布反擊荆賈弗勝為布所殺無後國除荆凡¶
六年¶
淮南　厲王長髙祖少子十一年淮南王布反上擊滅¶
之乃立長為淮南王文帝六年坐謀反廢死十二年上¶
分淮南故地立厲王三子以阜陵王安為淮南王武帝¶
<pb:KR2m0009_WYG_265-28b>¶
元狩元年坐謀反自殺國除為九江郡淮南凡再傳長¶
二十二年安四十二年共六十四年¶
衡山(後為/濟北)安陽侯勃淮南厲王子文帝十二年分淮南¶
地以勃為衡山王孝景三年吳楚反以書招勃勃不應¶
景帝嘉之徙為濟北王立十四年薨諡貞王子式王胡¶
嗣五十四年薨子寛嗣十二年有罪自殺國除為泰山¶
郡北安縣衡山凡三傳共八十年¶
廬江(後為/衡山)陽周侯賜淮南厲王子文帝十二年分淮南¶
<pb:KR2m0009_WYG_265-29a>¶
地以賜為廬江王後徙為衡山王立三十三年坐謀反¶
自殺¶
趙　隱王如意髙帝子九年立凡四年為吕太后所殺¶
亡後¶
　其王恢髙帝子十一年誅彭越立恢為梁王立凡十¶
　六年髙后七年徙王趙其年自殺無後¶
　幽王友髙帝子十一年立為淮陽王趙隱王如意死¶
　孝惠元年徙王趙立十年幽死孝文即位立幽王子¶
<pb:KR2m0009_WYG_265-29b>¶
　遂為趙王立二十六年孝景時與吳楚謀反敗自殺¶
　國除趙凡四王五十六年¶
河間　文帝二年以趙之河間郡立趙幽王次子辟疆¶
為河間王立十三年薨諡文王子哀王福嗣一年薨無¶
子國除河間再傳凡十四年¶
燕　靈王建髙帝子十一年燕王盧綰亡入匈奴明年¶
立建為燕王立十五年薨吕后殺其子無後¶
瑯琊(後為/燕)營陵侯劉澤髙祖從祖昆弟也以擊陳豨有¶
<pb:KR2m0009_WYG_265-30a>¶
功髙后七年封為瑯琊王文帝元年徙澤為燕王復以¶
瑯琊歸齊二年薨諡敬王子康王嘉嗣九年薨子定國¶
嗣位四十二年有罪自殺國除凡三傳五十三年¶
　　文帝子孫為王者凡七國¶
代(後為/梁)孝王武景帝同母弟孝文二年立為代王十二¶
年徙為淮陽王十三年徙為梁王立三十五年薨景帝¶
分梁為五國盡立孝王男五人為王太子買嗣十年薨¶
子平王襄嗣立四十年薨子項王無傷嗣十一年薨子¶
<pb:KR2m0009_WYG_265-30b>¶
敬王定國嗣四十年薨子夷王遂嗣六年薨子荒王嘉¶
嗣十五年薨子立嗣二十七年元始中坐與平帝外家¶
衛氏交通王莽奏廢為庶人自殺國除梁凡八傳一百¶
八十四年¶
太原(後為/代)孝王參文帝諸姬子二年封太原王四年徙¶
為代王并得太原都晋陽如故十七年薨子共王登立¶
二十九年薨子剛王義立元鼎中徙王於清河四十年¶
薨子頃王湯立二十四年薨子牟立三年坐淫亂廢為¶
<pb:KR2m0009_WYG_265-31a>¶
庶人國除凡五傳一百一十三年元始二年封孝王¶
元孫之子如意為廣宗王立七年王莽時絶¶
梁　懷王揖文帝少子二年封梁王立十年入朝墮馬¶
死無子國除¶
　文帝十一年賈誼上疏曰陛下即不定制如今之勢¶
　不過一傳再傳諸侯猶且人恣而不制豪植而大强¶
　漢法不得行矣陛下所以為藩捍及皇太子之所恃¶
　者唯淮陽代二國耳代北邊匈奴與强敵為鄰能自¶
<pb:KR2m0009_WYG_265-31b>¶
　完則足矣而淮陽之比大諸侯僅如黑子之著面適¶
　足以餌大國而不足以有禁禦方今制在陛下制國¶
　而令子適足以為餌豈可謂工哉臣之愚計願舉淮¶
　南地以益淮陽而為梁王立後割淮陽北邊二三列¶
　城與東郡以益梁不可者可徙代王而都睢陽梁起¶
　於新郪以北著之河淮陽包陳以南揵之江則大諸¶
　侯之有異心者破膽而不敢謀梁足以捍齊趙淮陽¶
　足以禁吳楚陛下髙枕終無山東之憂矣此二世之¶
<pb:KR2m0009_WYG_265-32a>¶
　利也當今恬然適遇諸侯之皆少數歲之後陛下且¶
　見之矣夫秦日夜苦心勞力以除六國之禍今陛下¶
　力制天下頤指如意髙拱以成六國之禍難以言智¶
　茍身無事畜亂速禍孰視而不定萬年之後傳之老¶
　母弱子將使不寧不可謂仁帝於是從誼計徙淮陽¶
　王武為梁王北界泰山西至髙陽得大縣四十餘城¶
　　先公曰誼之意甚勤而謀甚忠矣雖然此不過以¶
　　親疏為强弱耳疏者難防親者可倚固也然今日¶
<pb:KR2m0009_WYG_265-32b>¶
　　之疏本前日之親今日之親又他日之疏也不以¶
　　德義相維而專以親戚相制豈得為萬世之良策¶
　　乎親以寵偪則又如之何髙皇帝立諸子一傳文¶
　　帝而髙帝諸子已足為文帝憂帝又專以大城名¶
　　都畀其子孫將不復為後人憂乎¶
濟川　垣邑侯明梁孝王次子孝王薨景帝分梁立明¶
為濟川王立七年有罪廢為庶人國除¶
濟東　彭離梁孝王子孝王薨分梁地王之立二十九¶
<pb:KR2m0009_WYG_265-33a>¶
年有罪廢為庶人國除¶
山陽　哀王定亦梁孝王子孝王薨分梁地王之立九¶
年薨無子國除¶
濟隂　哀王不識亦梁孝王子孝王薨分梁地王之立¶
二年薨無子國除¶
　　景帝子孫為王者凡十七國¶
河間　獻王德景帝子二年封立二十六年薨子共王¶
不害嗣四年薨子剛王堪嗣十二年薨子頃王授嗣十¶
<pb:KR2m0009_WYG_265-33b>¶
七年薨子孝王慶嗣四十三年薨子元嗣十七年坐淫¶
亂殘賊廢國除成帝建始元年立元弟良為河間王二¶
十七年薨諡惠王子尚嗣王莽時絶凡八傳百六十年¶
臨江　哀王閼景帝子二年封立三年薨無子國除¶
　閔王榮景帝子前四年立為皇太子四嵗廢為臨江¶
　王坐侵廟壖地自殺無子國除¶
魯　恭王餘景帝子前二年封為淮陽王吳楚反破後¶
徙王魯立二十八年薨子安王光嗣四十年薨子孝王¶
<pb:KR2m0009_WYG_265-34a>¶
慶忌嗣三十七年薨子頃王勁嗣二十八年薨子文王¶
晙嗣十八年薨無子國除哀帝建平三年立頃王子晙¶
弟閔為魯王王莽時絶凡六傳一百六十四年¶
江都　易王非景帝子以前二年立為汝南國吳楚反¶
討平之徙王江都治故吳國二十七年薨子建嗣六年¶
坐淫亂殘酷不道自殺國除為廣陵郡¶
膠西　于王端景帝子以前三年封立四十七年薨無¶
子國除為膠西郡¶
<pb:KR2m0009_WYG_265-34b>¶
趙　敬肅王彭祖景帝子以前二年封廣川王趙王遂¶
反破後徙王趙立六十三年薨子頃王昌嗣十九年薨¶
子懷王尊嗣五年薨無子國絶二歲宣帝立尊弟髙為¶
哀王數月薨子共王充嗣五十六年薨子隱嗣十九年¶
王莽時絶凡六傳一百六十二年¶
平干(今廣/平)武帝以親親故立趙敬肅王小子偃為平干¶
王十一年薨是為頃王子繆王元嗣二十五年薨有司¶
奏其罪國除凡再傳三十六年¶
<pb:KR2m0009_WYG_265-35a>¶
中山　靖王勝景帝子以前三年封立四十三年薨子¶
哀王昌嗣一年薨子康王昆侈嗣二十一年薨子頃王¶
輔嗣四年薨子憲王福嗣十七年薨子懐王循嗣十五¶
年薨無子絶四十五歲成帝鴻嘉二年復立憲王弟孫¶
利鄉侯子雲客為廣徳夷王二年薨無子絶十四歲哀¶
帝復立雲客弟廣漢為廣平王四年薨無後平帝元始¶
元年立廣川惠王曽孫倫為廣徳王奉靖王後立九年¶
王莽時絶凡九傳一百一十六年¶
<pb:KR2m0009_WYG_265-35b>¶
長沙　定王發景帝子前三年封二十八年薨子戴王¶
庸嗣二十七年薨子頃王鮒鮈嗣十七年薨子刺王建¶
徳嗣三十四年薨子煬王旦嗣二年薨無子絶元帝初¶
元三年立旦弟宗是為孝王五年薨子魯人嗣四十八¶
年王莽時絶凡七傳一百六十一年¶
廣川　惠王越景帝子以中二年封十三年薨子繆王¶
齊嗣四十四年薨子去嗣立二十二年坐殘酷廢自殺¶
國除後四歲宣帝復立去兄文二年薨子海陽嗣十五¶
<pb:KR2m0009_WYG_265-36a>¶
年坐罪廢國除平帝元始二年復立戴王弟子瘉為廣¶
德王奉惠王後二年薨子赤嗣七年王莽時絶凡七傳¶
一百零五年¶
膠東　康王寄景帝子中二年封立三十八年薨子哀¶
王賢嗣十五年薨子戴王通平嗣二十四年薨子頃王¶
音嗣五十四年薨子共王授嗣十四年薨子殷嗣二十¶
三年王莽時絶凡六傳一百五十八年¶
六安　膠東康王寄少子慶愛幸寄常欲立之寄薨上¶
<pb:KR2m0009_WYG_265-36b>¶
憐之立慶為六安王王故衡山地(寄母王夫人即武帝/母王太后之妹寄於)¶
(上最/親)立三十八年薨子夷王禄嗣十年薨子繆王定嗣¶
二十二年薨子頃王光嗣二十七年薨子育嗣三十三¶
年王莽時絶凡五傳一百三十年¶
清河　哀王乗景帝子中三年封立十二年薨無子國¶
除¶
常山　憲王舜景帝子中五年立三十三年薨子勃嗣¶
數月坐罪廢國除¶
<pb:KR2m0009_WYG_265-37a>¶
真定　頃王平常山憲王之子憲王薨太子坐罪廢天¶
子以憲王最親(母亦王/夫人)閔其滅國乃以三萬户封平為¶
真定王立二十五年薨子烈王偃立十八年薨子孝王¶
由立二十二年薨子安王雍立二十六年薨子共王普¶
立十五年薨子陽立十六年王莽時絶凡六傳一百三¶
十三年¶
泗水　思王商亦常山憲王子與真定王同時封立十¶
二年薨子哀王安世立十年薨無子武帝立其弟賀是¶
<pb:KR2m0009_WYG_265-37b>¶
為戴王立二十二年薨子勤王煖立三十九年薨子戾¶
王駿立三十一年薨子靖立十九年王莽時絶凡六傳¶
一百三十三年¶
　　武帝子孫王者凡六國¶
齊　懷王閎武帝子元狩六年封立八年薨無子國除¶
燕　刺王旦武帝子元狩六年封立三十七年坐謀反¶
自殺國除¶
廣陽　頃王建燕刺王旦太子旦反赦為庶人宣帝即¶
<pb:KR2m0009_WYG_265-38a>¶
位乃封建為廣陽王立二十九年薨子穆王舜嗣二十¶
一年薨子思王璜嗣二十年薨子嘉嗣十二年王莽時¶
絶凡四傳八十二年¶
廣陵　厲王胥武帝子元狩六年立六十四年坐詛祝¶
上自殺國除後七年宣帝復立胥太子霸是為孝王十¶
三年薨子共王意嗣三年薨子哀王䕶嗣十六年薨無¶
子絶成帝復立孝王子守是為靖王立二十年薨子宏¶
嗣三年王莽時絶凡六傳一百一十九年¶
<pb:KR2m0009_WYG_265-38b>¶
髙密　哀王宏廣陵厲王小子宣帝本始元年封為髙¶
密王八年薨子頃王章嗣三十四年薨子懷王寛嗣十¶
一年薨子慎嗣二十九年王莽時絶凡四傳八十二年¶
昌邑　哀王髆武帝子天漢四年立十一年薨子賀嗣¶
十三年昭帝崩無嗣徵典喪即皇帝位二十七日以淫¶
亂廢歸故國賜湯沐千户國除為山陽郡凡再傳一十¶
四年¶
　　宣帝子為王者凡四國¶
<pb:KR2m0009_WYG_265-39a>¶
淮陽　憲王欽宣帝子元康三年封立三十六年薨子¶
文王元嗣二十六年薨子縯嗣九年王莽時絶凡三傳¶
七十一年¶
楚　孝王囂宣帝子甘露二年立為定陶王三年徙王¶
楚二十八年薨子懐王文嗣一年薨無子國絶成帝復¶
立文弟平陸侯衍是為思王二十一年薨子紆嗣十年¶
王莽時絶凡四傳六十年¶
東平　思王宇宣帝子甘露二年封立三十三年薨子¶
<pb:KR2m0009_WYG_265-39b>¶
煬王雲嗣十六年坐息夫躬告祝詛廢自殺國除元始¶
元年立雲子開明為東平王三年薨無子復立開明兄¶
信子匡為東平王王莽居攝東郡太守翟議舉兵立信¶
為天子兵敗為莽所滅凡四傳五十一年¶
中山　哀王竟宣弟子初元二年立為清河王三年徙¶
中山立十三年薨無子國除¶
　　元帝子為王者凡二國¶
定陶　共王康元帝子元光三年立為濟陽王八年徙¶
<pb:KR2m0009_WYG_265-40a>¶
為山陽王八年徙王定陶十九年薨子欣嗣十五年成¶
帝徵為皇太子成帝崩即位是為哀帝成帝立楚思王¶
子景為定陶王奉共王後哀帝追尊共王為共皇置寢¶
廟京師乃徙定陶王景為信都王十三年王莽時絶凡¶
三傳四十七年¶
中山　孝王興元帝子建昭二年封為信都王十四年¶
徙中山三十年薨子衎嗣七年哀帝崩無子徴中山王¶
衎入即位是為平帝立東平思王孫桃鄉頃侯子成都¶
<pb:KR2m0009_WYG_265-40b>¶
為中山王奉孝王祀八年王莽時絶凡三傳四十五年¶
漢諸侯王金璽盭綬¶
　諸侯王朝見天子漢法凡當四見始到入小見到正¶
　月朔旦奉皮薦璧玉賀正月法見後三日為王置酒¶
　賜金錢財物後二日復入小見辭去凡留長安不過¶
　二十日小見者燕見於禁門内飲於省中非士人所¶
　得入也梁孝王西朝因留且半歲入與人主同輦出¶
　與同車示風以大言而實不與令出怨言謀畔逆乃¶
<pb:KR2m0009_WYG_265-41a>¶
　隨而憂之不亦逺乎非大賢人不知退譲今漢之儀¶
　法朝見賀正月者常一王與四侯俱朝見十餘歲一¶
　至今梁王常比年入朝見久留鄙語曰驕子不孝非¶
　惡言也¶
　　右褚先生為郎時聞於宫殿中老郎吏好事者之¶
　　語然足以見漢諸王朝見之典云¶
景帝中五年令諸侯王不得復治國天子為置吏¶
　武帝初即位大臣懲吳楚七國行事議者多寃鼂錯¶
<pb:KR2m0009_WYG_265-41b>¶
　之策皆以諸侯連城數十泰强欲稍侵削數奏暴其¶
　過惡諸侯王自以骨肉至親先帝所以廣封連城犬¶
　牙相錯者為磐石宗也今或無罪為臣下所侵辱有¶
　司吹毛求疵笞服其臣使證其君多自以侵寃建元¶
　三年代王登長沙王發中山王勝濟川王明來朝天¶
　子置酒勝聞樂聲而泣問其故勝對曰臣聞悲者不¶
　可為絫欷思者不可為歎息故髙漸離擊筑易水之¶
　上荆軻為之低而不食雍門子壹微吟孟嘗君為之¶
<pb:KR2m0009_WYG_265-42a>¶
　於邑今臣心結日久每聞㓜眇之聲不知涕泣之横¶
　集也夫衆噓漂山聚蟁成靁朋黨執虎十夫撓權是¶
　以文王拘於羑里孔子厄於陳蔡此乃烝庶之成風¶
　増積之生害也臣身逺與寡莫為之先衆口爍金積¶
　毁銷骨叢輕折軸羽翮飛肉紛驚逢羅澘然出涕臣¶
　聞白日曬光幽隱皆照明月耀夜蚊蝱宵見然雲烝¶
　列布杳㝠晝昏塵埃抪覆昩不見泰山何則物有蔽¶
　之也今臣雍閼不得聞讒言之徒蠭生道遼路逺曽¶
<pb:KR2m0009_WYG_265-42b>¶
　莫為臣聞臣竊自悲也臣聞社鼷不灌屋䑕不熏何¶
　則所託者然也臣雖薄也得蒙肺腑位雖卑也得為¶
　東藩屬又稱兄今羣臣非有葭莩之親鴻毛之重羣¶
　居黨議朋友相為使夫宗室擯郤骨肉氷釋斯伯竒¶
　所以流離比干所以横分也詩云我心憂傷惄焉如¶
　𢷬假寐永歎惟憂用老心之憂矣疢如疾首臣之謂¶
　也具以吏所侵聞於是上乃厚諸侯之禮省有司所¶
　奏諸侯事加親親之恩焉其後更為主父偃謀令諸¶
<pb:KR2m0009_WYG_265-43a>¶
　侯以私恩自裂地分其子弟而漢為定制封號輙别¶
　屬漢郡漢有厚恩而諸侯稍自分析弱小云¶
　　班固諸侯王表序曰漢興之初海内新定同姓寡¶
　　少懲戒亡秦孤立之敗於是剖裂疆土立二等之爵¶
　　(項羽曰漢封功臣/大者王小者侯也)功臣侯者百有餘邑尊王子弟¶
　　大啓九國(師古曰九國/之數在下也)自鴈門以東盡遼陽為燕¶
　　代(師古曰遼陽/遼水之陽也)常山以南大行左轉渡河濟漸於¶
　　海為齊趙(師古曰大行山名也左轉亦謂自大行/而東也漸入也一曰浸也行音胡郎反)¶
<pb:KR2m0009_WYG_265-43b>¶
　　(漸音子亷反/亦讀如本字)榖泗以徃奄有龜䝉為梁楚(晋灼曰/水經云)¶
　　(泗水出魯卞縣臣瓚曰榖在彭城泗之下/流為穀水師古曰奄覆也龜䝉二山名)東帯江¶
　　湖薄㑹稽為荆吳(文潁曰即今吳也髙帝六年為/荆國十年更名吳師古曰荆吳)¶
　　(同是一/國也)北界淮瀕略廬衡為淮南(師古曰瀕水涯/也音頻又音賓)¶
　　(廬衡二/山名也)波漢之陽亘九嶷為長沙(鄭氏曰波音陂/澤之陂孟康曰)¶
　　(亘竟也音古贈反師古曰波漢之陽者循漢水而/往也水北曰陽波音彼皮反又音彼幾反九嶷山)¶
　　(名有九峯在零/陵營道嶷音疑)諸侯比境周帀三垂外接胡越(師/古)¶
　　(曰比謂相接次也三垂謂/北東南也比音頻寐反)天子自有三河東郡潁¶
<pb:KR2m0009_WYG_265-44a>¶
　　川南陽(師古曰三河河/東河南河内也)自江陵以西至巴蜀北自¶
　　雲中至隴西與京師内史凡十五郡公主列侯頗¶
　　邑其中(師古曰十五郡中又往/往有列侯公主之邑)而藩國大者夸州¶
　　兼郡連城數十(師古曰/夸音跨)宫室百官同制京師可謂¶
　　撟枉過其正矣(師古撟與矯同枉曲也正曲曰矯/言矯秦孤立之敗而大封子弟過)¶
　　(於强盛有/失中也)雖然髙祖創業日不暇給孝惠享國又¶
　　淺髙后女主攝位而海内晏如(師古曰晏/如安然也)亡狂狡¶
　　之憂卒折諸吕之難成太宗之業者亦頼之於諸¶
<pb:KR2m0009_WYG_265-44b>¶
　　侯也然諸侯原本以大末流濫以致溢小者淫荒¶
　　越法大者睽孤横逆以害身喪國(師古曰易睽卦/上九爻辭曰睽)¶
　　(孤見豕負塗睽/孤乖刺之意)故文帝采賈生之議分齊趙景帝¶
　　用鼂錯之計削吳楚武帝施主父之䇿下推恩之¶
　　令使諸侯王得分户邑以封子弟不行黜陟而藩¶
　　國自析自此以來齊分為七(師古曰謂齊城陽濟/北濟南淄川膠西膠)¶
　　(東是/也)趙分為六(師古曰謂趙平原真/定中山廣川河間也)梁分為五(師/古)¶
　　(曰謂梁濟川濟/東山陽濟隂也)淮南分為三(師古謂淮南/衡山廬江)皇子始¶
<pb:KR2m0009_WYG_265-45a>¶
　　立者大國不過十餘城長沙燕代雖有舊名皆亡¶
　　南北邊矣(如淳曰長沙之南更置郡燕代以北更/置緣邊郡其所有饒利兵馬器械三國)¶
　　(皆失/之也)景遭七國之難抑損諸侯減黜其官(師古曰/謂改丞)¶
　　(相曰相省御史大夫廷尉少府宗正/博士損大夫謁者諸官長丞員等也)武有衡山淮¶
　　南之謀作左官之律(服䖍曰仕於諸侯為左官絶/不得使仕於王朝也應劭曰)¶
　　(人道上右今舍天子而仕諸侯故謂之左官也師/古曰左官猶言左道也皆僻左不正應説是也漢)¶
　　(時依上古法朝廷之列以右為尊故/為降秩為左遷仕諸侯為左官也)設附益之法¶
　　(張晏曰律鄭氏説封諸侯過限曰附益或曰阿媚/王侯有重法也師古曰附益者蓋取孔子云求也)¶
<pb:KR2m0009_WYG_265-45b>¶
　　(為之聚斂而附益之之義也/皆背正法而厚於私家也)諸侯惟得衣食租税¶
　　不與政事至於哀平之際皆繼體苗裔親屬疏逺¶
　　(師古曰言非始封之君皆其/後裔也故於天子益疏逺矣)生於帷墻之中不為¶
　　士民所尊勢與富室亡異而本朝短世國統三絶¶
　　(師古曰謂成哀平/皆早崩又無繼嗣)是故王莽知漢中外殫微本末¶
　　俱弱(師古曰殫/盡也音單)亡所忌憚生其姦心因母后之權¶
　　假伊周之稱顓作威福廟堂之上不降階序而運¶
　　天下(師古曰序/謂東西廂)詐謀既成遂據南面之尊分遣五¶
<pb:KR2m0009_WYG_265-46a>¶
　　威之吏馳傳天下班行符命漢諸侯王厥角□首¶
　　(應劭曰厥者頓也角者額角也稽首至地也言王/莽漸漬威福日久亦值漢之單弱王侯見莽篡弑)¶
　　(莫敢怨望皆頓角稽首至地而上其璽綬也晋灼/曰厥猶&KR0390;也叩頭則額角&KR0390;師古曰應説是也□)¶
　　(與稽/同)奉上璽韍惟恐在後(師古曰韍音/弗璽之組也)或廼稱羙¶
　　頌徳以求容媚豈不哀哉是以䆒其終始强弱之¶
　　變明監戒焉¶
漢興設爵二等曰王曰侯皇子而封為王者其實古諸¶
侯也故謂之諸侯王王子封為侯者謂之諸侯羣臣異¶
<pb:KR2m0009_WYG_265-46b>¶
姓以功封之謂之徹侯大者不過萬家小者五六百户¶
以為差降古分土而無分民自漢始分民而諸王國皆¶
連城數十踰於古制其諸侯功德優盛朝廷所敬異有¶
賜特進者其位在三公下其次列侯有功德天子命為¶
諸侯者謂之朝侯其位次九卿下皆平冕文衣侍祠郊¶
廟其稱侍祠侯者但侍祠而無朝位其非朝侯侍祠而¶
以下土小民或以肺腑宿親若公主子孫或奉先侯墳¶
墓在京師者亦隨時見㑹謂之猥諸侯凡諸王侯皆金¶
<pb:KR2m0009_WYG_265-47a>¶
璽盭綬(古者印璽通名今則尊卑有别漢舊儀云諸侯/王金印黄金槖駝鈕文曰璽謂刻曰某王之璽)¶
(赤地綬列侯黄金印龜/鈕文曰某侯之印紫綬)掌治其國王常冠逺遊冠綬五¶
采而多朱自稱曰寡人教曰令凡諸侯王官其傅為太¶
傅相為丞相又有御史大夫諸卿皆秩二千石百官皆¶
如漢朝漢朝惟為置丞相其御史大夫以下皆自置之¶
及七國作亂之後景帝懲之遂令諸侯王不得治民令¶
内史治之改丞相曰相省御史大夫廷尉少府宗正博¶
士官武帝改漢内史中尉郎中令之名(内史為京兆尹/中尉為執金吾)¶
<pb:KR2m0009_WYG_265-47b>¶
(郎中令為/光禄勲)而王國如故員職皆不得自置又令諸王得¶
推恩封子弟為列侯於是齊分為七趙分為六梁分為¶
五淮南分為三又令諸侯十月獻酎金不如法者國除¶
其縣邑皆别屬他郡千户置家丞不欲者聽之作左官¶
之律附益之法自後諸侯王唯得衣食租税至成帝綏¶
和元年省内史更令相治民(大司空何武奏罷内史相/如太守中尉如都尉参職)¶
(是後中尉爭權與/王相奏常不和)太傅但曰傅(史記梁孝王景帝母弟/竇太后少子築東苑方)¶
(三百餘里為複道自宫連屬於平臺四十餘里賜天子/旌旗千乗萬騎擬於天子出蹕入警招延四方豪傑山)¶
<pb:KR2m0009_WYG_265-48a>¶
(東遊士莫不至焉又曰河間獻王景帝子也好/儒學被服造次必於儒者山東諸儒多從之遊)　漢初¶
論功封列侯者凡百四十有三人(蕭何/為冠)外戚與定天下¶
者二人凡列侯金印紫綬大者食縣小者食鄉亭得臣¶
所食吏民凡皇帝之女為公主皆列侯尚之(周制王姬/下嫁於諸)¶
(侯以同姓諸侯主之公者諸侯之尊稱故謂之公主後/漢荀爽上疏曰漢承秦法設尚主之儀以妻制夫以卑)¶
(臨尊者宜改尚主之/制以稱乾坤之性)　王國有傅(掌輔導王初曰太傅/後除太字史記曰賈)¶
(誼為梁懷王太傅王墮馬死無後賈/生自傷為傅無狀哭泣歳餘亦死)相(主統衆官後省/内史而相理民)¶
(如郡太守史記曰曹參相齊聞膠西有葢公善治黄用/老言乃厚請之益公曰治道貴清淨清淨民自定參)¶
<pb:KR2m0009_WYG_265-48b>¶
(其術齊國安集及入為漢相屬其後相曰以齊獄市為/寄慎勿擾也夫獄市者所并容也今若擾之姦人安所)¶
(容乎吾是以先之也又曰石慶為齊相舉國皆/慕其家行不言而齊國大治為立石相社也)内史(治/國)¶
(民/)中尉(掌武/事)郎中令(秩千石/墨綬)僕(本曰太僕改/曰僕墨綬)文學(宋志/云前)¶
(漢王國已/置文學)大司農衞士長太倉長(齊善毉淳/于意為之)列侯國亦¶
有相(改所食國令長為之漢初侯王有丞相兼有相國/按史記周勃破燕王盧綰得相國一人丞相二人)¶
(景帝/省之)餘略與王國同公主有公令門尉其有賜重封者¶
(張晏曰重封益禄也臣瓚曰增/封顔師古曰重封謂加二號耳)成帝鴻嘉三年詔七大¶
夫以上皆令食邑(秦本制列侯乃得食/邑七大夫即公大夫)非七大夫以下¶
<pb:KR2m0009_WYG_265-49a>¶
皆復其身及戸勿事(一户之内/皆不徭賦)是歲又令吏民得買爵¶
賈級千錢¶
　¶
　¶
　¶
　¶
　¶
　¶
<pb:KR2m0009_WYG_265-49b>¶
　¶
　¶
　¶
　¶
　¶
　¶
　文獻通考卷二百六十五¶
