# -*- mode: mandoku-view; -*-
#+TITLE: 文獻通考
#+DATE: 2015-08-24 22:49:37.155191
#+PROPERTY: ID KR2m0009
#+PROPERTY: BASEEDITION WYG    
#+PROPERTY: JUAN 卷二百
<pb:KR2m0009_WYG_200-1a>¶
欽定四庫全書¶
　文獻通考卷二百¶
　　鄱　陽　馬　端　臨　貴與　著¶
　經籍考二十七¶
　　史(偽史覇史/)　(史評史抄/)¶
華陽國志十二卷(一百二十卷/)¶
　　鼂氏曰晉常璩撰華陽梁州地也記漢以來巴蜀¶
　　人物吕微仲跋云漢至晉初四百載間士女可書¶
<pb:KR2m0009_WYG_200-1b>¶
　　四百人亦可謂盛矣復自晉至周顯徳僅七百載¶
　　而史所紀者無㡬人忠魂義骨與塵埃同殁何可¶
　　勝數豈不重可歎哉¶
　　陳氏曰志巴蜀地理風俗人物及公孫述劉焉劉¶
　　璋先後主以及李特等事跡末卷為序志云肇自¶
　　開闢終乎永和三年¶
九州春秋九卷¶
　　陳氏曰晉司馬彪紹統撰記漢永州部之亂司冀¶
<pb:KR2m0009_WYG_200-2a>¶
　　徐兖青荆揚涼益幽凡盗賊僭叛皆紀之¶
淝上英雄小録二卷¶
　　陳氏曰信都鎬撰所録楊行密將吏有勲名者四¶
　　十人其二十四人皆淝人餘諸道人又有僧道漁¶
　　樵之屬十人録其小事故名小録¶
江淮異人録二卷¶
　　陳氏曰吳淑撰所記道流俠客術士之類凡二十¶
　　五人¶
<pb:KR2m0009_WYG_200-2b>¶
南唐烈祖開基誌十卷¶
　　陳氏曰南唐滁州刺史王顔撰起天祐乙丑止昇¶
　　元癸卯合三十九年¶
南唐烈祖實録十三卷¶
　　陳氏曰南唐史館修撰高遠撰闕第八第十二卷¶
　　遠又嘗為呉録二十卷而徐鉉鄭文寶皆云開寶¶
　　中遠始緝昇元以來事書未成而疾焚其草故事¶
　　多遺落¶
<pb:KR2m0009_WYG_200-3a>¶
江南録十卷¶
　　鼂氏曰皇朝徐鉉等撰鉉等自江南歸朝奉詔集¶
　　李氏時事王介甫嘗謂鉉書至亡國之際不言其¶
　　君之過但以歴數存亡論之於春秋箕子之義為¶
　　得也雖然潘佑以直見殺而鉉書佑死以妖妄殆¶
　　與佑爭名且恥其善不及佑故匿其忠汚之以罪¶
　　耳若然豈唯厚誣忠臣其欺吾君不亦甚乎世多¶
　　以介甫之言為然獨劉道原得佑子華所上其父¶
<pb:KR2m0009_WYG_200-3b>¶
　　事跡畧與江南録所書同乃知鉉等非欺誣也¶
　　陳氏曰徐鉉湯悦撰二人皆唐舊臣故太宗命之¶
　　撰湯悦即殷崇義避宣祖諱并姓改焉¶
南唐近事二卷¶
　　鼂氏曰皇朝鄭文寶編記李氏三主四十年間雜¶
　　事¶
　　陳氏曰起天福乙酉終開寶乙亥然泛記雜事實¶
　　小説傳記之流耳¶
<pb:KR2m0009_WYG_200-4a>¶
江南别録四卷¶
　　鼂氏曰皇朝陳彭年撰偽呉偽唐四主傳也¶
江表志三卷¶
　　鼂氏曰鄭文寶撰序言徐鉉湯悦所録事多遺落¶
　　無年可編然前録固為畧而猶以年月記事今此¶
　　書亦止雜記如事實之類耳近事稱太平興國二¶
　　年丁丑今稱庚戍者太中祥符三年¶
江南野史二十卷¶
<pb:KR2m0009_WYG_200-4b>¶
　　鼂氏曰皇朝龍兖撰凡八十四傳¶
江南館載二卷¶
　　陳氏曰不著姓名序言徐鉉始奉詔為江南録其¶
　　後王舉路振陳彭年楊億皆有書大槩六家皆不¶
　　足以史稱而龍兖為尤甚熙寧八年得鄭君所述¶
　　於楚州其事迹有六家所遺或小異者删落正是¶
　　取百九十五叚以類相從鄭君者莫知何人¶
南唐書三十卷¶
<pb:KR2m0009_WYG_200-5a>¶
　　陳氏曰陽羡馬令撰序言其祖太傅元康世家金¶
　　陵多知南唐故事未及撰次今纂先志而成之實¶
　　崇寧乙酉其書畧備記傳體亦言徐湯之疎畧云¶
新脩南唐書十五卷¶
　　陳氏曰寶謨閣待制山隂陸游務觀撰采獲諸書¶
　　頗有史法¶
蜀桂堂編事二十卷¶
　　鼂氏曰偽蜀楊九齡撰雜記孟氏廣政中舉試事¶
<pb:KR2m0009_WYG_200-5b>¶
　　載詩賦䇿題及知舉登科人姓氏且云科舉起於¶
　　隋開皇前陋者謂唐太宗時非也¶
外史檮杌十卷¶
　　鼂氏曰皇朝張唐英次公撰稱王建孟知祥父子¶
　　四世八十年比之公孫述輩最為久遠其間善惡¶
　　有可為世戒者路振之書未備治平成此書以補¶
　　其遺凡五代史及皇朝日歴所書皆畧之溫公修¶
　　通鑑搜羅小説殆遍未嘗取此書蓋多差舛如光¶
<pb:KR2m0009_WYG_200-6a>¶
　　大至二年之類是也¶
　　陳氏曰唐英自號黄松子商英之兄也¶
前蜀記事二卷¶
　　陳氏曰偽蜀學士毛文錫平珪撰起唐明庚子盡¶
　　天福甲子凡二十五年文鍚唐太僕卿龜範之子¶
　　十四登進士第入蜀仕建至判樞密院隨衍入洛¶
　　而卒¶
後蜀記事十卷¶
<pb:KR2m0009_WYG_200-6b>¶
　　陳氏曰直史館太常博士董淳撰惟記孟㫤事¶
呉越備史九卷¶
　　陳氏曰呉越掌書記范坰廵官林禹撰按中興書¶
　　目其初十二卷書開寶三年後又増三卷至雍熈¶
　　四年今書止石晉開運比初闕三卷¶
吳越備史遺事五卷¶
　　陳氏曰全州觀察使錢儼撰俶之弟也其序云備¶
　　史亦其所作託名林范而遺名墜迹殊聞異見闕¶
<pb:KR2m0009_WYG_200-7a>¶
　　漏未盡者復為是編時皇宋平南海之二年吳興¶
　　西齋序蓋開寶五年也儼以三年代其兄偡刺湖¶
　　州¶
閩中實録十卷¶
　　陳氏曰周顯徳中揚州永貞縣令蔣文惲記閩王¶
　　審知父子及將吏儒士僧道事跡末亦畧及山川¶
　　土物¶
閩王列傳一卷¶
<pb:KR2m0009_WYG_200-7b>¶
　　陳氏曰祕書監晉江陳致雍撰二世七主通六十¶
　　年¶
閩王事跡一卷¶
　　陳氏曰不知何人作末稱光啓二年至天聖元年¶
　　一百三十八年所記頗詳¶
三楚新録三卷¶
　　陳氏曰知桂州修仁縣周羽冲撰上卷為湖南馬¶
　　殷中卷為武陵周行逢下卷為荆南高季興¶
<pb:KR2m0009_WYG_200-8a>¶
湖南故事十卷¶
　　陳氏曰不知作者記馬氏至周行逢事館閣書目¶
　　作十三卷蓋為列傳十三篇其實十卷也文辭鄙¶
　　甚¶
五國故事二卷¶
　　陳氏曰不知作者記吳蜀閩漢諸國事¶
九國志五十一卷¶
　　鼂氏曰皇朝路振子發撰雜記吳越唐前後蜀東¶
<pb:KR2m0009_WYG_200-8b>¶
　　漢南漢閩楚凡九國¶
　　陳氏曰各為世家列傳凡四十九卷末二卷為北¶
　　楚言高季興事張唐英所補撰¶
十國紀年四十二卷¶
　　鼂氏曰皇朝劉恕道原撰溫公序云渙之子也博¶
　　學强記同修通鑑史事之紛錯難治者以諉恕宋¶
　　次道知亳州家多書恕往借觀之目為之瞀性剛¶
　　介初與王安石善及改新法言其非遂與之絶卒¶
<pb:KR2m0009_WYG_200-9a>¶
　　年四十九所謂十國者一王蜀二孟蜀三吳四唐¶
　　五吳越六閩七楚八南漢九荆南十北漢溫公又¶
　　題其後云世稱路氏九國志在五代之史中最佳¶
　　此書又過之以予考之長於考異同而拙於屬文¶
　　其書國朝事皆曰宋而無所隱諱意者各以其國¶
　　為主耳¶
天下大定録一卷¶
　　陳氏曰殿中丞通判桂州王舉撰景祐間人始高¶
<pb:KR2m0009_WYG_200-9b>¶
　　季興終劉繼元其所記疎畧獨江南稍詳本十卷¶
　　今但為一卷恐非全書也¶
北廷雜記十卷¶
　　鼂氏曰契丹降人趙志忠撰記北廷雜事始於安¶
　　巴堅迄邪律宗眞李清臣云志忠仕北為中書舍¶
　　人得罪來歸上此書及契丹地圖言敵中甚詳¶
隂山雜録十六卷　契丹録一卷¶
　　陳氏曰不著名氏莆田鄭氏書目云趙志忠撰歐¶
<pb:KR2m0009_WYG_200-10a>¶
　　公歸田録云志忠本華人自幼陷敵為人明敏在¶
　　敵中舉進士至顯官歸國能述敵中君臣世次山¶
　　川風物甚詳今觀此書可以槩見矣其首一卷名¶
　　契丹録¶
契丹疆宇圖一卷¶
　　陳氏曰不著名氏録契丹諸夷地及中國所失地¶
遼四京記¶
　　陳氏曰亦無名氏曰東京中京上京燕京¶
<pb:KR2m0009_WYG_200-10b>¶
燕北雜録五卷(西征寨地圖附/)¶
　　陳氏曰思卿武珪記嘉祐六年宫苑使知雄州趙¶
　　某進於朝珪亦自契丹逃歸事見國史傳¶
匈奴須知一册¶
　　鼂氏曰契丹歸明人田緯編次録契丹地理官制¶
辨鴂録一卷¶
　　陳氏曰不著名氏契丹譯語也凡八篇¶
敵庭須知一卷¶
<pb:KR2m0009_WYG_200-11a>¶
　　陳氏曰左藏庫副使知安肅軍陳昉撰熙寧元年¶
　　集賢校理胡穆為之序凡二十一條目¶
戴斗奉使録二卷¶
　　鼂氏曰皇朝王曙撰景徳三年為契丹主生辰使¶
　　祥符二年為弔慰使所録也¶
生辰國信語録一卷¶
　　鼂氏曰皇朝冦瑊與康徳輿天聖六年使契丹賀¶
　　其主生辰往返語録并景徳二年至天聖八年使¶
<pb:KR2m0009_WYG_200-11b>¶
　　副姓名及雜議於後¶
張浮休使遼録二卷¶
　　鼂氏曰皇朝元祐甲戌春張舜民被命為回謝大¶
　　遼弔祭使鄭介為副録其往返地理及話言也舜¶
　　民字芸叟自號浮休居士¶
北遼遺事二卷¶
　　鼂氏曰不題撰人蓋遼人也記女眞滅遼事序云¶
　　遼國自安巴堅創業於其初徳光恢廓於其後吞¶
<pb:KR2m0009_WYG_200-12a>¶
　　滅諸蕃割據漢界南北開疆五千里東西四千里¶
　　戒器之備戰馬之多前古未有子孫繼統二百三¶
　　十餘年迨至天祚失御女眞稱名十二年間舉國¶
　　土崩古人謂得之難而失之易非虗言耳¶
　　陳氏曰燕山史愿撰一名金人亡遼録¶
金敵節要一卷一(作三卷/)¶
　　鼂氏曰䧟敵人所上也記金人初内侮止紹興十¶
　　年共十六年事頗詳實¶
<pb:KR2m0009_WYG_200-12b>¶
　　陳氏曰右從事郎兖人張匯東卿撰宣和中随父¶
　　官保州䧟敵十五年至紹興十年歸朝¶
金敵志二卷　又一卷¶
　　陳氏曰承奉郎張棣撰淳熙中歸明人記敵中事¶
　　頗詳又一卷不著名氏似節畧張棣書其末又雜¶
　　録敵界事宜及敵亮以後事¶
松漠記聞二卷¶
　　陳氏曰徽猷閣直學士番陽洪皓光弼撰皓奉使¶
<pb:KR2m0009_WYG_200-13a>¶
　　留敵中録所聞雜事¶
征䝉記一卷¶
　　陳氏曰金人明威將軍登州刺史李大諒撰建炎¶
　　鉅冦之子随其父成降敵者也¶
偽楚録二卷　偽齊録二卷¶
　　陳氏曰並不著名氏¶
金人南遷録一卷¶
　　陳氏曰稱偽著作郎張師顔撰初見此書疑非北¶
<pb:KR2m0009_WYG_200-13b>¶
　　人語其間有曉然𫝊㑹者或曰華岳所為也近扣¶
　　之汴人張總翼則云歲月皆抵牾不合益證其妄¶
西夏須知一卷¶
　　鼂氏曰皇朝劉溫潤守延州日編録偽境雜事¶
　　陳氏曰凡十五條目¶
蕃爾雅一卷¶
　　鼂氏曰不載著人姓名以夏人語依爾雅體譯以¶
　　華言¶
<pb:KR2m0009_WYG_200-14a>¶
夏國樞要二卷¶
　　鼂氏曰皇朝孫巽纂記夏虜兵屯㑹要土地肥磽¶
　　井泉湧涸榖粟窖藏酋豪姓氏名位司存與夫城¶
　　池之完缺風俗之所向編為兩帙上之朝¶
西域志十二卷¶
　　鼂氏曰唐僧元奘撰奘西遊天竺求佛書既歸記¶
　　其所歴諸國風俗其自序云自黑領以西皆土著¶
　　尚東左袵務田畜重財賄嫁娶無禮獨天竺則異¶
<pb:KR2m0009_WYG_200-14b>¶
　　别記於後云或云元奘譯大總持寺僧辨機撰¶
雞林志三十卷¶
　　鼂氏曰皇朝崇寧中王雲編次崇寧中劉逵吳拭¶
　　使高麗雲為書記官既歸捃輯其㑹見之禮聘問¶
　　之辭類分為八門¶
　　陳氏曰自元豐創通高麗以後事實皆詳載之¶
海外使程廣記三卷¶
　　陳氏曰南唐如京使章僚撰使高麗所記海道及¶
<pb:KR2m0009_WYG_200-15a>¶
　　其國山川事跡物産甚詳史虗白為作序稱己未¶
　　十月蓋本朝開國前一歲也¶
高麗圖經四十卷¶
　　陳氏曰奉議郎徐兢明叔撰宣和六年路允廸傅¶
　　墨卿使高麗兢為之屬歸上此書圖其形事為之¶
　　説今所刋不復有圖矣兢鉉之後¶
南詔録三卷¶
　　陳氏曰唐嶺南節度廵官徐雲䖍撰乾符中邕中¶
<pb:KR2m0009_WYG_200-15b>¶
　　遣雲䖍使南詔所作上卷記山川風俗後二卷紀¶
　　行及使事¶
雲南行記二卷¶
　　鼂氏曰唐韋齊休撰齊休長慶三年從韋審規使¶
　　雲南記其往來道里及其見聞序謂雲南所以䏻¶
　　為唐患者以開道越嶲耳若自黎州之南清溪關¶
　　外盡斥棄之疆埸可以無虞不然憂未艾也及唐¶
　　之亡禍果由此本朝棄嶲州不守而遂無邉患以¶
<pb:KR2m0009_WYG_200-16a>¶
　　此論之則齊休之言可不謂善哉¶
雲南志十卷¶
　　鼂氏曰唐樊綽撰咸通中南詔數冦邊綽為安南¶
　　宣慰使纂入詔始末名號種族風俗物産山川險¶
　　易疆境接聨聞於朝¶
至道雲南録三卷¶
　　鼂氏曰皇朝辛怡顯撰蜀賊李順既平餘黨竄入¶
　　雲南雷有終募怡顯招出之至道初歸因書其所¶
<pb:KR2m0009_WYG_200-16b>¶
　　歴成此書¶
　　陳氏曰怡顯入雲南招李順餘黨因賜蠻酋告勅¶
　　而遂為此録天禧四年自序稱左侍禁知興化軍¶
　　或云此書妄也余在莆田視壁記無怡顯名字恐¶
　　或然¶
皇祐平蠻記一卷¶
　　鼂氏曰皇朝馮炳撰記儂智高叛朝廷遣狄青平¶
　　之¶
<pb:KR2m0009_WYG_200-17a>¶
南蠻録十卷¶
　　鼂氏曰未詳撰人熙寧間交趾叛朝廷議討之或¶
　　纂厯代南蠻事迹及便宜上之¶
諸蕃志二卷¶
　　陳氏曰福建提舉市舶趙汝适記諸蕃國及物貨¶
　　所出¶
　　右偽史覇史¶
劉氏史通二十卷¶
<pb:KR2m0009_WYG_200-17b>¶
　　鼂氏曰唐劉知㡬撰知㡬長安神龍間三為史官¶
　　頗不得志乃以前代書史序其體法因習廢置掇¶
　　其得失述所曲直分内外篇著為評議備載史策¶
　　之要當時徐堅深重之云居史職者宜置坐右元¶
　　宗朝詔其家録進上讀而善之宋子京稱唐舊史¶
　　之文猥釀不綱謂知㡬工訶古人而拙於用己觀¶
　　此書知子京之論不誣前世史部中有史抄類而¶
　　集部中有文史類今世抄節之學不行而論説者¶
<pb:KR2m0009_WYG_200-18a>¶
　　為多故自文史類内摘出論史者為史評附史部¶
　　而廢史抄云¶
　　陳氏曰其著書亦博矣史通者漢封司馬遷後為¶
　　史通子亦兼白虎通之義也¶
史通析微十卷¶
　　鼂氏曰唐柳璨炤之撰璨以劉子元史通妄誣聖¶
　　哲評湯之徳為偽迹論桀之惡為厚誣謗周公云¶
　　不臣褒武庚以徇節其甚至於彈劾仲尼因討論¶
<pb:KR2m0009_WYG_200-18b>¶
　　其舛謬共成五十篇蕭統云論則析理精微故以¶
　　為名乾寧四年書成唐史云璨公綽族孫少孤貧¶
　　好學著史通析微時或稱之起布衣至於相不四¶
　　歲按唐紀相璨在天祐改元則書成猶未仕也¶
史例三卷¶
　　陳氏曰唐右補闕劉餗鼎卿撰知㡬次子也¶
厯代史贊論五十四卷¶
　　鼂氏曰未詳撰人纂史記迄五代史臣贊論¶
<pb:KR2m0009_WYG_200-19a>¶
厯代史辯志五卷¶
　　鼂氏曰未詳撰人亦有可觀者凡百許篇序謂人¶
　　之志有甚微者不可不辯故以名書¶
通鑑釋文二十卷¶
　　陳氏曰司課司馬康公休撰温公之子¶
通鑑釋文三十卷¶
　　陳氏曰左宣義郎眉山史炤見可撰馮時行為之¶
　　序今考之公休之書大畧同而加詳焉葢因其舊¶
<pb:KR2m0009_WYG_200-19b>¶
　　而附益之也¶
通鑑前例一卷　修書帖一卷　三十六條四圖共一¶
卷¶
　　陳氏曰司馬光記集修書凡例諸帖則與書局官¶
　　屬劉恕范祖禹往來書簡也其曽孫侍郎伋季思¶
　　裒於一篇又以前例分為三十六條而考其離合¶
　　稽其授受推其甲子括其卷帙分為四圖¶
通鑑問疑一卷¶
<pb:KR2m0009_WYG_200-20a>¶
　　陳氏曰高安劉羲仲壯輿纂集其父道原與溫公¶
　　往復相繼者亦附修書帖後¶
讀史管見三十卷¶
　　陳氏曰禮部侍郎建安胡寅明仲以通鑑事備而¶
　　義少故為此書議論宏偉嚴正間有感於時事其¶
　　於熙豐以後接於紹興權姦之禍尤拳拳寓意焉¶
　　晦庵綱目亦多取之¶
　　朱子語録胡致堂議論英發人物偉然讀史管見¶
<pb:KR2m0009_WYG_200-20b>¶
　　乃嶺表所作當時並無一册文字随行只是記憶¶
　　所以其間有牴牾處¶
　　南軒言管見專為秦檜設豈有言天下之事而專¶
　　於一人者先生曰儘有好處但好惡不相掩耳又¶
　　曰致堂管見方是議論唐鑑議論弱又有不相應¶
　　處前靣説一項事末又説别處去¶
通鑑論篤三卷¶
　　陳氏曰侍講廣漢張栻敬夫撰取通鑑中言論之¶
<pb:KR2m0009_WYG_200-21a>¶
　　精確者表而出之多或全篇少至一二語去取甚¶
　　嚴可以見前輩讀書眼力之高¶
南北籌邊十八卷¶
　　臨江曽三英無愧撰周平園序畧曰南渡初士大¶
　　夫日夜防守江淮計時右正言吕祉帥金陵與其¶
　　屬呉若陳克著東南防守利便三卷上之事既詳¶
　　實文亦條暢其後有尚書郎臨川吳曽著南北征¶
　　伐編年二十三卷起三國終五代凡古今形勢師¶
<pb:KR2m0009_WYG_200-21b>¶
　　旅勝負該貫無遺仍集當時君臣議論為分門事¶
　　類一十二卷其相謀相應攻守通好可指諸掌視¶
　　祉之書益加詳焉今臨江曽君三英復為南北邊¶
　　籌十八篇南之攻北其事有九諸葛亮紀瞻禇裒¶
　　桓溫劉裕宋文帝陳顯達陳慶之呉明徹是也北¶
　　之圖南其事亦九曹操魏明帝羊祜苻堅拓跋太¶
　　武孝文元英邢巒北齊是也人為一論論指一事¶
　　皆援昔以證今因迹以求心即成而究敗考古可¶
<pb:KR2m0009_WYG_200-22a>¶
　　謂勤而用志可謂切矣¶
史記音義二十卷¶
　　陳氏曰唐崇賢館學士劉伯莊撰貞觀初奉勅講¶
　　授采鄒誕生徐廣及隋柳顧言音義而為此書¶
史記索隠三十卷¶
　　鼂氏曰唐司馬貞撰據徐裴注紏正牴牾援據密¶
　　緻如東坡辯宰我未嘗從田常為亂蓋本諸貞也¶
　　陳氏曰採摭異聞釋文演注末二卷為述贊為三¶
<pb:KR2m0009_WYG_200-22b>¶
　　皇本紀世號小司馬史記¶
附索隠史記一百三十卷¶
　　陳氏曰淳熙中廣漢張材介仲刋於桐川郡齋削¶
　　去禇少孫所續而附以司馬貞索隠其後江陰耿¶
　　秉直之復取所削者别刋之¶
史記正義二十卷¶
　　陳氏曰唐諸王侍讀張守節撰開元二十四年作¶
　　序¶
<pb:KR2m0009_WYG_200-23a>¶
　崇文總目為漢書學者此最精博¶
陳伯宣注史記八十七卷¶
　崇文總目唐陳伯宣撰因裴駰説有所未悉頗増損¶
　焉然多取司馬氏索隠以為已説今篇殘缺¶
遷史删改古書異辭十二卷¶
　　陳氏曰倪思撰以遷史多易經語更簡嚴為平易¶
　　體當然也然易辭而失其義書事而與經異者多¶
　　不可以無考故為是編經之外與他書異者亦并¶
<pb:KR2m0009_WYG_200-23b>¶
　　載焉¶
班馬異同三十五卷¶
　　陳氏曰倪思撰以班史仍史記之舊而多删改大¶
　　抵務趨簡嚴然或删而遺其事實或改而失其本¶
　　意因其異則可以知其筆力之優劣而又知作史¶
　　述史之法矣¶
新校史記一百三十卷　新校前漢書一百卷　新校¶
後漢書九十卷　三史刋誤四十五卷¶
<pb:KR2m0009_WYG_200-24a>¶
　崇文總目皇朝張觀等校定初祕書丞余靖上言國¶
　子監所收史記漢書誤請行校正詔翰林學士張觀¶
　知制誥李淑宋祁與靖洎直講王洙於崇文院讐對¶
　靖等悉取三館諸本及先儒注觧訓傳六經小説字¶
　林説文之類數百家之書以相叅校凡所是正増損¶
　數千言尤為精備逾年而上之靖等又自録其讐校¶
　之説别為刋誤四十五卷¶
漢書問答五卷¶
<pb:KR2m0009_WYG_200-24b>¶
　崇文總目唐沈遵行撰采諸儒為漢書説者申釋其¶
　義有博聞之益然篇第頗差討求未獲闕劉傳以下¶
　諸篇¶
三劉漢書標注六卷¶
　　鼂氏曰皇朝劉敞原父弟攽貢父子奉世仲馮撰¶
　　劉跂嘗跋其書尾云余為學官亳州故中書劉舍¶
　　人實為守從容出所讀漢書示余曰欲作補注未¶
　　能也然卷中題識已多公之子方山亞夫録以相¶
<pb:KR2m0009_WYG_200-25a>¶
　　示也¶
　　陳氏曰又本題公非先生刋誤其實一書公非貢¶
　　父自號漢書自顔監之後舉世宗之未有䏻異其¶
　　説者至劉氏兄弟始為此書多所辯正發明¶
吕氏前漢論三十卷¶
　　鼂氏曰皇朝吕大忠晉伯撰予得其本於銅梁令¶
　　吕肇修撰汲陵諸孫也¶
西漢發揮十卷¶
<pb:KR2m0009_WYG_200-25b>¶
　　鼂氏曰皇朝劉涇巨濟撰涇蜀人¶
西漢決疑五卷¶
　　陳氏曰國子司業宛邱王述致君撰一曰失實二¶
　　曰引古三曰異言四曰雜證五曰注釋¶
西漢史抄十七卷　兩漢博議十四卷¶
　中興藝文志陳傅良撰指摘精要禆正闕誤如制度¶
　始末因革則條其大意遺其煩碎而一代之興衰治¶
　體人才紀綱風俗亦畧矣博議陳季雅所撰闕渉尤¶
<pb:KR2m0009_WYG_200-26a>¶
　大¶
東漢刋誤一卷¶
　　鼂氏曰劉攽貢父撰攽序英宗讀後漢書見墾田¶
　　字皆作懇字命國子監刋正攽為直講校正其謬¶
　　誤不可勝算然此書世無善本率以己意定之治¶
　　平三年奏御攽號有史學溫公修通鑑以兩漢事¶
　　付之¶
兩漢博聞十二卷¶
<pb:KR2m0009_WYG_200-26b>¶
　　鼂氏曰皇朝楊侃纂景徳中侃讀兩漢書取其名¶
　　數前儒觧釋為此書以資渉獵者侃嘗編職林此¶
　　亦其類也¶
兩漢刋誤補遺十七卷¶
　　陳氏曰國子博士呉仁傑斗南撰補三劉之遺也¶
三國人物論三卷¶
　　鼂氏曰皇朝楊祜甫撰蜀人¶
晉書指掌十二卷¶
<pb:KR2m0009_WYG_200-27a>¶
　　鼂氏曰皇朝劉□編以晉書事實以類分為六十¶
　　五門¶
唐書直筆新例四卷¶
　　鼂氏曰皇朝吕夏卿撰夏卿强記絶人預修新史¶
　　此其在書局時所建明歐宋間有取焉如増入高¶
　　祖字叔徳之類是也¶
　　陳氏曰紀傳志各一卷末一卷摘舊史繁闕又為¶
　　新例須知附於後畧舉名數如目録之類記新書¶
<pb:KR2m0009_WYG_200-27b>¶
　　比舊増減志傳及總類¶
唐書音訓四卷¶
　　鼂氏曰皇朝竇鞏撰新書多竒字觀者必資訓釋¶
　　鞏問學精博發揮良多而其書時有改革者不知¶
　　何人附益之也¶
唐書音義三十卷¶
　　鼂氏曰未詳撰人比竇氏書大畧同而稍簡乃析¶
　　為三十卷¶
<pb:KR2m0009_WYG_200-28a>¶
唐書辯證二十卷(一名糾謬/)¶
　　鼂氏曰皇朝吳縝撰縝字廷珍成都人仕至郡守¶
　　數新書初修之時其失有八類其舛誤二十門凡¶
　　四百餘事縝不能屬文多誤有詆訶如新書張九¶
　　齡傳云武惠妃䧟太子瑛遣官奴告之曰廢必有¶
　　興公為援宰相可常處九齡奏之故卒九齡相而¶
　　太子無患縝以為時九齡已相而太子竟以廢死¶
　　以為新書似實而虚按史之文謂終九齡在相位¶
<pb:KR2m0009_WYG_200-28b>¶
　　日太子得不廢也豈謂卒以九齡為相太子終無¶
　　患乎初名糾謬其後改云辯證實一書也¶
　　王氏揮麈録曰嘉祐中詔宋景文歐陽文忠諸公¶
　　重修唐書時有蜀人呉縝者初登第因范景仁而¶
　　請於文忠願預官屬之末上書文忠言甚懇切文¶
　　忠以其年少輕佻拒之縝鞅鞅而去逮夫新書之¶
　　成廼從其間指摘瑕疵為紏謬一書至元祐中縝¶
　　遊宦蹉跎老為郡守與五代史纂誤俱刋行之紹¶
<pb:KR2m0009_WYG_200-29a>¶
　　興中福唐呉仲實元羙為湖州教授復刻於郡庠¶
　　且作後序以謂鍼膏肓起廢疾杜預實為左氏之¶
　　忠臣然不知縝著書之本意也¶
　　陳氏曰其父師孟顯於熈豐此書紹聖初上之¶
注唐記十卷¶
　　鼂氏曰題曰樊先生而不詳其名近代人所著新¶
　　書紀也¶
唐書列傳辯證二十卷¶
<pb:KR2m0009_WYG_200-29b>¶
　　陳氏曰端明殿學士玉山汪應辰聖錫撰專攻列¶
　　傳不及紀志以元祐名賢謂列傳記事毁於鐫削¶
　　暗於藻繪故随事辯證之¶
新唐書畧三十五卷¶
　　陳氏曰吕祖謙授徒患新史難閲摘要抺出而門¶
　　人抄之蓋節本之有倫理者也¶
唐史要論十卷(一作論㫁二卷/)¶
　　鼂氏曰皇朝孫甫之翰撰歐陽永叔司馬温公蘇¶
<pb:KR2m0009_WYG_200-30a>¶
　　子瞻稱其書議論精覈以為舊史所不及終於天¶
　　章閣待制¶
　　朱子語録司馬温公書孫公唐史後云孫公之翰¶
　　昔著此書甚自重惜嘗别緘其藁於笥必盥手然¶
　　後啓之謂家人曰萬一有水火兵甲之急他貨財¶
　　盡棄之此笥不可失也公私少間則増損改易未¶
　　嘗去手其在江東為轉運使出行部亦以自随過¶
　　亭休止輙取修之㑹宣州有急變乗馹遽往不暇¶
<pb:KR2m0009_WYG_200-30b>¶
　　挈以俱既行之後金陵大火延及轉運廨舍弟子¶
　　察親負其笥避於沼中島上公在宣州聞之亟還¶
　　入門問曰唐書在乎察對曰在乃悦餘無所問自¶
　　壯年至於白首乃成亦未以示人文潞公執政嘗¶
　　從公借之¶
　　又曰伯恭晩年謂人曰孫之翰唐論勝唐鑑要之¶
　　也是切於事情只是大綱却不正了¶
　　陳氏曰甫以唐書煩冗遺畧多失體法乃修為唐¶
<pb:KR2m0009_WYG_200-31a>¶
　　史用編年體自康定元年逮嘉祐元年成書七十¶
　　五卷為論九十二首甫没朝廷取其書留禁中其¶
　　從子察録以遺温公而世亦罕見蜀有刻本末有¶
　　之今惟諸論存焉¶
唐鑑二十卷¶
　　鼂氏曰皇朝范祖禹醇夫撰醇夫為温公通鑑局¶
　　編修官十五年分掌唐史以其所自得著成此書¶
　　取武后臨朝二十一年繫之中宗其言曰此春秋¶
<pb:KR2m0009_WYG_200-31b>¶
　　公在乾侯之義也雖得罪於君子有所不辭觀此¶
　　則知醇夫之從公決非茍同者凡三百六篇¶
　　朱子語録曰范太史唐鑑第一段論守臣節處不¶
　　圓要做一書補之不曽做得范氏此文字草草之¶
　　甚其人資質渾厚説得都如此平正只是疎多不¶
　　入理終守臣節處於此亦須有些處置豈可便如¶
　　此休了如此議論豈不為英雄所笑又曰唐鑑有¶
　　疎處孫之翰唐論精細説得利害如身親厯之但¶
<pb:KR2m0009_WYG_200-32a>¶
　　理不及唐鑑耳又曰唐鑑多説得散開無收煞如¶
　　姚崇論擇十道使患未得人他自説得意不知范¶
　　氏何故却貶其説又曰唐鑑白馬之禍歐公論不¶
　　及此¶
　　又曰唐鑑有緩而不精確處如言租庸調及楊炎¶
　　二税之法説得都無收煞只云在於得人不在乎¶
　　法有這般茍且處他是見熈寧間詳於制度故有¶
　　激而言只那有激便不平直¶
<pb:KR2m0009_WYG_200-32b>¶
　　陳氏曰元祐初上此書¶
唐史評三卷¶
　　鼂氏曰題曰適適先生不詳何人門人譙孝寧為¶
　　編次¶
五代史纂誤五卷　雜録一卷¶
　　鼂氏曰皇朝吳縝撰凡二百餘事皆歐陽永叔新¶
　　五代史牴牾舛訛也按通鑑考異證歐陽史差誤¶
　　如莊宗還三矢事之類甚衆今此書皆不及之特¶
<pb:KR2m0009_WYG_200-33a>¶
　　證其字之脱錯而已又善本未必皆然¶
　　陳氏曰宇文時中守吳興郡庠有二史板遂二書¶
　　刻之後皆入國子監初郡人思溪王氏刻藏經有¶
　　餘板以刋二史寘郡庠中興監書多闕遂取其板¶
　　以徃今監本是也¶
典故辯疑二十卷¶
　　儒林郎主管尚書吏部架閣文字李大性撰淳熈¶
　　十三年投進自為序畧曰仰惟皇朝聖明相紹明¶
<pb:KR2m0009_WYG_200-33b>¶
　　良之懿著在青史坦然明白信以傳信而纓紳相¶
　　屬佔畢益繁私史薦興説令蠭午朱紫苗莠混為¶
　　一區熙朝盛羙未免䝉翳請畧舉數端言之如梅¶
　　堯臣碧雲騢非堯臣所撰孔平仲雜録非平仲所¶
　　述建隆遺事以王禹偁名而實非禹偁志怪集括¶
　　異志倦遊録以張師正名而實非師正涑水記聞¶
　　雖出於司馬光而多所増益談叢雖出於陳師道¶
　　而多所誤盭以至王安石日録蔡絛國史後補又¶
<pb:KR2m0009_WYG_200-34a>¶
　　皆不足以取信儒者俱嘗言之而未之詳辯也矧¶
　　其言者乎蓋嘗推其疇品為説滋夥數其差舛不¶
　　見殫述雖云爝火之衆於大明何傷而㣲塵纎埃¶
　　非全鏡所宜有也然則丹鉛㸃勘寤疑辯惑匪書¶
　　生職與臣大懼私史蹖駮或為正史之蠹輙擷其¶
　　事而正之伏自忖念衡茅之下多未見之書樸&KR0554;¶
　　之材無竒特之見固不當自寘於五不韙之域以¶
　　奸嚴誅而孤忠拳拳所欲辯明懐不䏻已非敢遠¶
<pb:KR2m0009_WYG_200-34b>¶
　　慕昔人作指瑕糾謬之書以詒攻訶之誚獨取熙¶
　　朝羙事及名卿才大夫之卓卓可稱而其事為野¶
　　史語録所翳者辯而明之叅其歲月質其名氏爵¶
　　位而考證焉其或傳聞異詞難以示信以意逆志¶
　　雖知其非而未有曉然依據則姑置弗辨其所辯¶
　　者必得所證而後為之説焉所辯凡二百條釐為¶
　　二十卷名之曰典故辯疑¶
　　右史評史抄¶
<pb:KR2m0009_WYG_200-35a>¶
　¶
　¶
　¶
　¶
　¶
　¶
　¶
　¶
<pb:KR2m0009_WYG_200-35b>¶
　¶
　¶
　¶
　¶
　¶
　¶
　¶
　文獻通考卷二百¶
