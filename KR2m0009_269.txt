# -*- mode: mandoku-view; -*-
#+TITLE: 文獻通考
#+DATE: 2015-08-24 22:49:39.212464
#+PROPERTY: ID KR2m0009
#+PROPERTY: BASEEDITION WYG    
#+PROPERTY: JUAN 卷二百六十九　
<pb:KR2m0009_WYG_269-1a>¶
欽定四庫全書¶
　文獻通考卷二百六十九¶
　　鄱　陽　馬　端　臨　貴　與　著¶
　封建考十¶
　　東漢列侯¶
漢舊制列侯奉朝請在長安者皆位次三公中興以來惟¶
以功徳賜位特進者在三公下次車騎將軍賜位朝侯¶
在九卿下次五校尉賜位侍祠侯其次下土小國侯以¶
<pb:KR2m0009_WYG_269-1b>¶
肺腑親公主子孫奉墳墓於京師亦隨時朝見是為猥¶
諸侯也(漢官儀曰皇后父兄率為特進侯朝㑹位次三/公故章帝啓馬太后曰漢典舅氏之封侯猶皇)¶
(子之為王其功臣四姓為諸/侯侍祠侯皆在卿校之下)明帝為四姓小侯開立學¶
校置五經師(外戚樊氏郭氏隂氏馬氏為/四姓以非列侯故曰小侯)列侯歸國者¶
不受茅土不立宫室以户數租入為節諸紹封者皆食¶
故國半租罪侯歸不得臣吏民　初漢制皇女皆封縣¶
公主儀服同列侯其尊崇者加號長公主儀服同蕃王¶
諸王女皆封鄉亭翁主儀服同鄉亭侯(漢書謂齊厲王/姊為紀翁主以)¶
<pb:KR2m0009_WYG_269-2a>¶
(紀氏所生/因以為號)章帝惟特封東平憲王蒼瑯琊孝王京女為¶
縣公主其後安帝桓帝妹亦封長公主同之皇女其皇¶
女封公主者所生之子襲母封為列侯皆傳國於後鄉¶
亭之封則不傳襲(永初元年鄧太后詔封清河孝王慶/女十一人皆為鄉公主分食邑俸)¶
列侯國置相(其秩各如本縣主治民如令長不/臣也但納租於侯以户數為限)其官隨¶
國大小為増減食邑千户以上置家丞庶子各一人(此/家)¶
(臣也使/理家事)不滿千户則不置家丞舊置行人洗馬門大夫¶
等官又悉省諸公主各置家令一人(東觀書曰其主薨/無子置傅一人守)¶
<pb:KR2m0009_WYG_269-2b>¶
(其/家)¶
　　功臣侯¶
太傅高宻侯鄧禹南陽新野人以杖䇿從帝渡河運籌¶
將兵入闗拜大司徒建武元年封酇侯食邑萬户二年¶
更封梁侯食四縣十三年以功高定封為高密侯永平¶
元年薨謚元侯帝分禹封為三國長子震為高密侯襲¶
為昌安侯珍為夷安侯少子鴻永平中為小侯¶
　高密侯震子乾　成　褒子某嗣爵　昌(某/弟)襲母爵¶
<pb:KR2m0009_WYG_269-3a>¶
　為舞隂侯　昌安侯襲子藩　夷安侯珍子良無後¶
　　康(珍/子)紹封¶
中山太守全椒侯馬成南陽棘陽人世祖討河北從征¶
伐以擊斬李憲功建武七年封平舒侯二十七年定封¶
全椒侯三十二年卒子衞　香徙封棘陵侯　豐　元¶
　邑　醜桓帝時以罪失國　昌延熹二年以成元孫¶
復封為益陽亭侯¶
大司馬廣平侯吳漢南陽宛人世祖討王郎漢説漁陽¶
<pb:KR2m0009_WYG_269-3b>¶
太守彭寵以郡歸帝賜號建䇿侯擊羣賊先登陷陣帝¶
即位拜大司馬更封舞陽侯建武二年封廣平侯食四¶
縣十一年討公孫述滅之二十年薨諡忠侯子哀侯成¶
嗣為奴所殺二十八年分漢封為三國成子旦為灈陽¶
侯奉漢嗣旦弟盱為筑陽侯成弟國為新蔡侯漢兄尉¶
為將軍從征戰死封尉子彤為安陽侯帝以漢功大復¶
封弟翕為褒親侯吳氏侯者凡五國　旦無子國除¶
盱子勝¶
<pb:KR2m0009_WYG_269-4a>¶
河南尹阜成侯王梁漁陽安陽人為郡吏與太守彭寵¶
以漁陽歸光武從平河北與㓂恂南拒洛陽北守天井¶
闗帝即位拜大司空封武强侯十三年増邑定封封阜¶
成侯十四年卒官子禹嗣　堅石坐父弟與楚王英謀¶
反誅¶
左將軍膠東侯賈復南陽冠軍人為縣掾下江兵起復¶
亦聚衆數百人歸漢後北渡河從光武擊青犢五校羣¶
盜破之帝即位為執金吾封冠軍侯渡河攻朱鮪降之¶
<pb:KR2m0009_WYG_269-4b>¶
建武二年益封穰朝陽二縣十三年定封膠東侯食郁¶
秩壯武下密即墨挺胡觀陽凡六縣三十一年卒諡剛¶
侯子忠嗣　敏坐誣告母殺人國除　肅宗更立復小¶
子邯為膠東侯邯弟宗為即墨侯各一縣　育(邯/子)長¶
參(宗/子)建¶
瑯琊太守祝阿侯陳俊南陽西鄂人少為郡吏光武徇¶
河北為安集掾從擊銅馬五校破之建武二年封新處¶
侯破張步董憲十三年増邑定封祝阿侯二十三年卒¶
<pb:KR2m0009_WYG_269-5a>¶
子浮嗣　專諸　篤¶
建威大將軍好畤侯耿弇扶風茂陵人父況王莽時為¶
朔調連率(莽改上谷郡曰朔/調太守曰連率)莽敗更始立弇奉奏詣長¶
安至宋子㑹王郎起兵乃馳謁光武説帝𤼵漁陽上谷¶
兵攻㧞邯鄲誅王郎為大將軍從擊銅馬赤眉青犢尢¶
來大槍諸盜破之光武即位拜建威大將軍封好畤侯¶
食好畤美陽二縣定彭寵取張豐張步十三年増户邑¶
永平元年卒諡愍侯子忠嗣　馮　良　協¶
<pb:KR2m0009_WYG_269-5b>¶
　隃麋侯霸弇弟況少子況以上谷郡歸光武後封隃¶
　麋侯卒　子霸嗣　文金　喜　顯　援¶
　牟平侯舒弇弟亦況子況初封牟平舒襲封　襲¶
　寶坐罪自殺國除　箕復封牟平侯　恒别封陽亭¶
　侯¶
驃騎大將軍參蘧侯杜茂南陽冠軍人歸光武於河北¶
為中堅將軍常從征伐帝即位拜大將軍封樂鄉侯建¶
武二年封苦陘侯擊五校平之拜驃騎大將軍十三年¶
<pb:KR2m0009_WYG_269-6a>¶
増邑封脩侯十五年坐罪免官削户邑定封參蘧鄉侯¶
十九年卒子元嗣坐罪國除　奉(茂/孫)復封安樂亭侯¶
執金吾雍奴侯㓂恂上谷昌平人王郎起恂說上谷太¶
守耿況以郡歸光武拜偏將軍號承義侯從破羣賊拜¶
河内太守轉輸軍糧建武二年拜潁川太守封雍奴侯¶
邑萬户從討隗囂拜執金吾十二年卒諡威侯子損嗣¶
　釐　襲　恂同産弟及兄子妹以軍功封列侯者八¶
人終其身不傳於後¶
<pb:KR2m0009_WYG_269-6b>¶
積弩將軍昆陽侯傅俊潁川襄城人世祖徇襄城以縣¶
亭長迎軍從破王㝷等世祖討河北從軍建武二年封¶
昆陽侯三年破秦豐七年卒諡威侯子昌嗣坐罪貶闗¶
内侯　鐵(昌/子)復封高置亭侯¶
征南大將軍舞陽侯岑彭南陽棘陽人王莽時守本縣¶
長漢兵起彭守宛攻之數月食盡乃降大司徒伯升義¶
之封為歸徳侯光武徇河内彭與太守韓歆迎降拜刺¶
姦大將軍從平河北帝即位圍洛陽令彭說降朱鮪建¶
<pb:KR2m0009_WYG_269-7a>¶
武二年遷征南大將軍討鄧奉擊秦豐破之封舞陰侯¶
九年討公孫述大破之為述遣刺客所殺諡壯侯子遵¶
嗣　伉　把　熙　福　世祖思彭功復封遵弟淮為¶
穀陽侯¶
左曹合肥侯堅鐔潁川襄城人世祖討河北署主簿從¶
平河北擊破大槍帝即位拜揚化將軍封㶏强侯與諸¶
將攻洛陽降朱鮪六年定封合肥侯二十六年卒子鴻¶
嗣　浮　雅¶
<pb:KR2m0009_WYG_269-7b>¶
征西大將軍夏陽侯馮異潁川父城人漢兵起異以郡¶
掾監五縣城守拒漢間出行屬縣為漢兵所執光武署¶
為主簿從渡河北從破王郎封應侯與㓂恂合勢拒朱¶
鮪擊鮪破之建武二年封陽夏侯入闗代鄧禹討赤眉¶
大破之定闗中擊隗囂拜征虜將軍十年薨諡節侯子¶
彰嗣　普有罪國除　晨安帝時復封　世祖思異功¶
復封彰弟訢為祈鄉侯¶
上谷太守淮陽侯王霸潁川潁陽人漢兵起霸率賓客¶
<pb:KR2m0009_WYG_269-8a>¶
從光武從擊破㝷邑從渡河北討王郎斬之得其璽綬¶
封王鄉侯建武二年封富波侯討周建擊盧芳破之十¶
三年増邑户更封向侯上谷太守三十年定封淮陵侯¶
永平二年卒子符嗣　度　歆¶
建義大將軍鬲侯朱祐南陽宛人漢兵起伯升拜大司¶
徒以祐為䕶軍從世祖討河北常力戰陷陣為偏將軍¶
封安陽侯世祖即位拜建義大將軍更封堵陽侯擊鄧¶
奉秦豐降之十三年増邑封鬲侯食邑七千三百户二¶
<pb:KR2m0009_WYG_269-8b>¶
十四年卒子商嗣　演　沖¶
信都太守阿陵侯任光南陽宛人漢兵起率衆從軍與¶
世祖破㝷邑更始至洛陽以光為信都太守王郎起郡¶
國皆降之光獨以郡迎世祖拜左大將軍封武成侯共¶
擊郎滅之建武元年更封阿陵侯五年卒子隗嗣　屯¶
　勝　世¶
征虜將軍潁陽侯祭遵潁川潁陽人光武破王㝷等署¶
為門下史從征河北以為刺姦將軍建武二年拜征虜¶
<pb:KR2m0009_WYG_269-9a>¶
將軍封潁陽侯擊張滿鄧奉張豐等破之六年與諸將¶
討隴蜀九年卒諡成侯無子國除¶
豫章太守中水侯李忠東萊黄人王莽時為新博屬長¶
(莽改信都國曰新/博都尉曰屬長)更始立忠與任光同奉世祖以為右¶
大將軍封武固侯建武二年更封中水侯食邑三千户¶
從平龎萌董憲等十四年遷豫章太守十九年卒子威¶
嗣　純　廣¶
驃騎大將軍櫟陽侯景丹馮翊櫟陽人為上谷屬令更¶
<pb:KR2m0009_WYG_269-9b>¶
始立遣使者徇上谷世祖引見丹拜偏將軍號奉義侯¶
從擊王郎破之從征河北帝即位拜驃騎大將軍封櫟¶
陽侯二年薨子尚嗣　苞　臨無子國除　遽苞弟封¶
監亭侯¶
右將軍槐里侯萬脩扶風茂陵人更始時為信都令與¶
太守任光等迎世祖拜偏將軍封造義侯從平河北建¶
武二年更封槐里侯病卒子普嗣徙封泫氏侯　親徙¶
封扶柳侯無子國除　豐(脩曽/孫)復封曲平亭侯　熾¶
<pb:KR2m0009_WYG_269-10a>¶
恭¶
虎牙大將軍安平侯蓋延漁陽要陽人為彭寵䕶軍王¶
郎起與吳漢等同歸光武從平河北帝即位以延為虎¶
牙將軍建武二年更封安平侯討劉永董憲龎萌等皆¶
平之十三年増封定食萬户十五年薨子扶嗣　側坐¶
謀反國除　恢(延曽/孫)復封盧亭侯　遂¶
太常靈夀侯邳彤信都人初為王莽和成卒正(莽分鉅/鹿為和)¶
(成/郡)世祖徇河北彤舉城降王郎起彤與信都獨不附郎¶
<pb:KR2m0009_WYG_269-10b>¶
以二郡迎世祖軍拜後大將軍㧞邯鄲封武義侯建武¶
元年更封靈夀侯行大司空事帝入洛陽拜太常六年¶
卒子湯嗣　某無子國除　音(彤/孫)復封平臺侯　柴¶
衞尉安成侯銚期潁川陜人光武略地至潁川召署賊¶
曹掾從徇薊拜偏將軍從擊王郎破之拜虎牙大將軍¶
擊破銅馬赤眉青犢等帝即位封安成侯食邑五千户¶
五年拜衞尉十年卒諡忠侯子丹嗣　舒　羽　蔡¶
帝復封丹弟統為建平侯¶
<pb:KR2m0009_WYG_269-11a>¶
驍騎將軍昌城侯劉植鉅鹿昌城人王郎起植與宗族¶
聚兵數千人據昌城迎世祖以為驍騎將軍説降真定¶
王劉揚從平河北建武二年更封植為昌城侯討密縣¶
賊戰歿子向嗣　述坐與楚王英反謀國除　喜(植/弟)與¶
植同謀迎帝以功封觀津侯　歆(植/兄)亦同謀封浮陽侯¶
二人皆傳國於後¶
東郡太守東光侯耿純鉅鹿騎都尉世祖渡河純迎謁¶
王郎反純自邯鄲率宗族從帝封耿鄉侯從平王郎破¶
<pb:KR2m0009_WYG_269-11b>¶
銅馬帝即位封高陽侯拜東郡太守六年定封東光侯¶
十三年卒諡成侯子阜嗣坐罪國除　盱復封高亭侯¶
　騰　忠　緒　植(純從/弟)為輔威將軍封武邑侯　宿¶
(純從/弟)至代郡太守封遂鄉侯　訢(純/弟)為赤眉將軍封著¶
武侯¶
横野大將軍山桑侯王常(事跡已見更始/所立諸王下)¶
城門校尉朗陵侯臧宫潁川陜人少為亭長游徼率賔¶
客入下江兵中為校尉從光武征戰至河北以為偏將¶
<pb:KR2m0009_WYG_269-12a>¶
軍從破羣賊數陷陣却敵建武二年封成安侯與岑彭¶
吳漢共滅公孫述十三年増邑更封酇侯十五年定封¶
朗陵侯永平元年卒諡愍侯子信嗣　震　松坐罪國¶
除　由(松/弟)紹侯¶
大司空固始侯李通(事跡見更始/所立諸王下)¶
捕虜將軍揚虚侯馬武南陽湖陽人王莽末入緑林中¶
遂與漢兵合世祖破王尋拜振威將軍與謝躬等攻王¶
郎從擊羣賊常為軍鋒帝即位以為侍中騎都尉封山¶
<pb:KR2m0009_WYG_269-12b>¶
都侯討劉永擊隗囂十三年定封揚虚侯永平四年卒¶
子檀嗣坐兄與楚王英謀國除　震(武/孫)紹封漻亭侯¶
側¶
大司空安豐侯竇融扶風平陵人王莽末從王邑軍敗¶
於昆陽莽亡以軍降更始大司馬趙萌萌薦融為鉅鹿¶
太守融見更始新立東方尚擾不欲出闗以累世在河¶
西乃辭鉅鹿萌為言得為張掖屬國都尉更始敗武威¶
張掖酒泉金城燉煌共推融行河西五郡大將軍事建¶
<pb:KR2m0009_WYG_269-13a>¶
武五年遣使奉書獻馬於洛陽與五郡太守㑹兵討隗¶
囂八年帝西征融朝見高平第一詔以安豐陽泉蓼安¶
安風四縣封融為安豐侯隴蜀平與五郡太守奏事京¶
師拜大司空永平二年卒諡戴侯　穆坐罪死　嘉¶
萬全　㑹宗　武¶
驃騎將軍愼侯劉隆南陽宗室更始拜為騎都尉從世¶
祖於河内與諸將共拒朱鮪等建武二年封亢父侯四¶
年討平李憲十三年増邑封竟陵侯坐罪免明年復封¶
<pb:KR2m0009_WYG_269-13b>¶
為扶樂鄉侯以擊交趾功更封長平侯三十年定封愼¶
侯中元二年卒諡靖侯子安嗣¶
太傅宣徳侯卓茂南陽宛人初辟為丞相孔光府史後¶
遷密令王莽居攝以病免更始立以茂為侍中祭酒以¶
年老乞骸骨世祖即位先訪求茂茂詣河陽謁拜為太¶
傅封褒徳侯食邑二千户建武四年卒子崇嗣徙封汎¶
鄉侯　棽　訢　隆無子國除¶
建武二年正月悉封諸功臣為列侯梁侯鄧禹廣平侯¶
<pb:KR2m0009_WYG_269-14a>¶
吳漢皆食四縣餘各有差下詔曰諸將業逺功大誠欲¶
傳於無窮其顯效未酬名籍未立者大鴻臚趣上朕將¶
差而録之博士丁恭議曰古帝王封諸侯不過百里强¶
幹弱枝所以為治也今封四縣不合法制帝曰古之亡¶
國皆以無道未嘗聞功臣地多而滅亡者也乃遣謁者¶
即授印綬䇿曰在上不驕高而不危制節謹度滿而不¶
溢敬之戒之傳爾子孫長為漢藩陰鄉侯陰識貴人之¶
兄也以軍功當増封識叩頭曰天下初定將帥有功者¶
<pb:KR2m0009_WYG_269-14b>¶
衆臣托屬掖庭仍加爵邑不可以示天下此為親戚受¶
賞國人計功也帝從之帝令諸將各言所樂皆占美縣¶
河南太守丁綝獨求封本鄉或問其故綝曰綝能薄功¶
微得鄉亭厚矣帝從其志封新安鄉侯帝使郎中馮勤¶
典諸侯封事勤差量功次輕重國土逺近地勢豐薄不¶
相踰越莫不厭服焉¶
　　致堂胡氏曰古之亡國皆以無道帝言是也未聞¶
　　以地多而亡者則有中否焉先王分土三等自百¶
<pb:KR2m0009_WYG_269-15a>¶
　　里而殺柄制輕重足以有邦小則財賦甲兵亦能¶
　　自守大則禮樂征伐不得僭行自唐虞迄三代襲¶
　　為成法漢初既不能復光武再造宜稽古以有為¶
　　因丁恭之言詳立善制而又率意所欲茍簡建置¶
　　且是時以功勲錫茅土豈皆有道之人邪土宇既¶
　　廣所入既厚滿而不溢誰克臻兹故聖王之法必¶
　　闗盛衰焉¶
十三年大饗將士頒爵冊勲功臣増邑更封凡三百六¶
<pb:KR2m0009_WYG_269-15b>¶
十五人¶
　　范曄論曰中興二十八將前世以為上應二十八¶
　　宿未之詳也然咸能感㑹風雲奮其智勇稱為佐¶
　　命亦各志能之士也議者多非光武不以功臣任¶
　　職至使英姿茂勲委而勿用然原夫深圖逺算固¶
　　將有以焉爾若乃王道既衰降及霸徳猶能授受¶
　　惟庸勲賢皆序如管隰之迭升桓世先趙之同列¶
　　文朝可謂兼通矣降自秦漢世資戰力至於翼扶¶
<pb:KR2m0009_WYG_269-16a>¶
　　王運皆武人崛起亦有鬻繒屠狗輕&KR2069;之徒或崇¶
　　以連城之賞或任以阿衡之地故勢疑則隙生力¶
　　侔則亂起蕭樊且猶縲紲信越終見葅戮不其然¶
　　乎自兹以降迄於孝武宰輔五世莫非公侯遂使¶
　　縉紳道塞賢能蔽壅朝有世及之私下有抱闗之¶
　　怨其懐道無聞委身草莽者亦何可勝言故光武¶
　　鑒前事之違存矯枉之志雖㓂鄧之高勲耿賈之¶
　　鴻烈分土不過大縣數四所加特進朝請而已觀¶
<pb:KR2m0009_WYG_269-16b>¶
　　其治平臨政課職責咎將所謂導之以政齊之以¶
　　刑者乎若格之功臣其傷已甚何者直繩則虧䘮¶
　　恩舊撓情則違廢禁典選徳則功不必厚舉勞則¶
　　人或未賢參任則羣心難塞並列則其蔽未逺不¶
　　得不校其勝否即以事相權故高秩厚禮允答元¶
　　功峻文深憲責成吏職建武之世侯者百餘若夫¶
　　數公者則與參國議分均休咎其餘並優以寛科¶
　　全其封禄莫不終以功名延慶於後昔留侯以為¶
<pb:KR2m0009_WYG_269-17a>¶
　　高祖悉用蕭曹故人而郭伋亦譏南陽多顯鄭興¶
　　又戒功臣專任夫崇恩偏授易啓私溺之失至公¶
　　鈞被必廣招賢之路意者不其然乎永平中顯宗¶
　　追感前世功臣乃圖畵二十八將於南宮雲臺其¶
　　外又有王常李通竇融卓茂合三十二人故依其¶
　　本第係之篇末以志功臣之次云爾¶
廷尉西華侯鄧晨南陽新野人娶光武姊元漢兵起晨¶
將賔客從更始立以為偏將軍從擊破尋邑王郎反與¶
<pb:KR2m0009_WYG_269-17b>¶
光武㑹鉅鹿下從擊邯鄲帝即位封房子侯拜中山汝¶
南太守徵為廷尉封西華侯二十五年卒諡恵侯子棠¶
嗣　固　國　福無子國除　光武復封晨長子汎為¶
吳房侯奉公主之祀¶
中郎將征羌侯來歙南陽新野人光武祖姑之子更始¶
即位以歙為吏以病去更始敗東詣洛陽拜大中大夫¶
奉詔説隗囂遣子入質囂叛與祭遵等征之十一年攻¶
公孫述破其兵述遣刺客害之贈中郎將征羌侯帝以¶
<pb:KR2m0009_WYG_269-18a>¶
歙有平羌隴之功故改汝南之當鄉縣為征羌國諡節¶
侯子裒嗣　歴　定　虎　帝嘉歙忠節復封歙弟由¶
為宜西侯¶
伏波將軍新息侯馬援扶風茂陵人王莽時為新成大¶
尹莽末避地涼州依隗囂説囂歸光武囂使援奉書洛¶
陽遣子入質後囂𤼵兵拒漢援諫不從從帝西征囂平¶
之拜隴西太守擊羌破之交趾反討平之拜伏波將軍¶
封新息侯後征武溪蠻病卒為梁松所譖收侯印綬肅¶
<pb:KR2m0009_WYG_269-18b>¶
宗時諡忠成侯　子廖等見外戚侯門¶
　　按史言伏波輔佐中興之功不減雲臺諸將獨以¶
　　椒房之戚不得預焉然鄧晨光武姊壻也來歙光¶
　　武祖姑之子也晨之捨宗從義歙之捐軀徇國其¶
　　功烈雖劣於㓂鄧馮耿而賢於臧宮馬武邳彤銚¶
　　期之流逺矣盖三公者俱非泛泛之外戚而徒以¶
　　依乘取恩澤侯之比也故叙其事於雲臺功臣侯¶
　　者之次¶
<pb:KR2m0009_WYG_269-19a>¶
慶吾劉永將建武三年以斬永首來降封列侯¶
韓湛為吳漢校尉以擊斬董憲封列侯¶
安邱侯張步王莽末起兵據瑯琊既而受劉永命後斬¶
永將蘇茂來降封安邱侯八年坐謀反誅¶
漁浦侯意帛李憲軍士憲敗走帛斬其首來降封¶
建忠侯彭寵為漁陽太守王郎之起獨以郡歸光武封¶
建忠侯後反誅¶
不義侯子密彭寵蒼頭寵反子密斬其首來降封¶
<pb:KR2m0009_WYG_269-19b>¶
鐫羌侯隗恂隗囂長子囂遣入侍拜胡騎校尉甘侯後¶
囂叛帝數遣書諭之不從乃誅恂而討之¶
向義侯王遵隗囂將數勸囂歸漢囂叛諫辭甚切不從¶
乃與家屬東詣京師拜大中大夫封上洛侯¶
陽都侯伏湛瑯琊東武人建武三年拜大司徒封後徙¶
封不其侯邑三千六百户十三年卒子歙嗣　光　晨¶
　無忌　質　完為曹操所殺國除¶
則鄉哀侯侯霸河南密人建武四年拜大司徒十三年¶
<pb:KR2m0009_WYG_269-20a>¶
薨追封則鄉侯食二千六百户子昱嗣　建　昌¶
　　袁氏曰漢初丞相選用列侯至武帝用公孫宏起¶
　　自疏逺未有爵邑於是封平津侯丞相封侯自此¶
　　始光武中興尚仍前制伏湛代鄧禹為大司徒封¶
　　陽都侯湛免以侯霸代之止封闗内侯凡歴九年¶
　　而薨帝始下詔曰漢家舊制丞相拜日封為列侯¶
　　朕以軍師暴露功臣未封縁忠臣之義不欲相踰¶
　　未及爵命奄然而終因追封霸為則鄉侯其比西¶
<pb:KR2m0009_WYG_269-20b>¶
　　京之制雖未鐫削亦淹緩矣自是之後位三公者¶
　　皆不復有茅土之封惟靈帝初陳蕃為太傅録尚¶
　　書事竇太后優詔封為高鄉侯蕃固辭不受自是¶
　　宰相封侯之制遂廢¶
扶陽侯韓歆南陽人以大司徒封坐直言免自殺¶
栒邑侯宋宏京兆長安人建武二年為大司空封後徙¶
封宣平侯卒無子國除¶
節鄉正侯趙熹南陽宛人建武二十七年拜太尉帝崩¶
<pb:KR2m0009_WYG_269-21a>¶
受遺詔典喪禮封肅宗即位進為太傅録尚書事建初¶
五年薨子代嗣　直　淑無子國除¶
陽武侯朱浮沛國蕭人以從光武定北邊建武二年封¶
舞陽侯食三縣後徙封父城侯二十年為大司徒徙封¶
新息侯永平中坐單辭所告賜死¶
成義侯梁統安定烏氏人以武威太守與河西大將軍¶
竇融等同歸漢封後更封高山侯後定封陵鄉侯子松¶
嗣坐誹謗下獄死國除¶
<pb:KR2m0009_WYG_269-21b>¶
富平侯張純京兆杜陵人高祖父安世為大司馬封富¶
平侯純少襲爵土遭王莽簒封者多廢純以敦謹保全¶
前封建武初先來詣闕得復國二十三年為大司空中¶
元元年薨諡節侯子奮嗣　甫　吉無子國除¶
陽平侯桓焉沛郡龍亢人榮之孫順帝為皇太子被廢¶
焉力爭不能順帝既立拜太傅以前廷議守正封後為¶
太尉　順　典賜爵闗内侯¶
陵陽侯丁鴻潁川定陵人父綝王莽末世祖略地潁川¶
<pb:KR2m0009_WYG_269-22a>¶
綝説其宰降後征伐有功封定陵新安鄉侯後徙封陵¶
陽食邑五千户建初四年徙封魯陽鄉侯和帝時為司¶
徒六年薨子湛嗣　浮　夏¶
平鄉侯謝安下邳人順帝末羣盜起安率衆斬盜首徐¶
鳳封邑三千户¶
右鄉侯度尚山陽湖陸人桓帝時為荆州刺史坐破平¶
羣盜封¶
烏程東鄉侯抗徐丹陽人為長沙太守與度尚俱坐平¶
<pb:KR2m0009_WYG_269-22b>¶
盜封¶
鄳侯鄧邯南陽新野人中興初以功封仕至渤海太守¶
子鳳嗣¶
安鄉侯張禹趙國襄國人安帝即位以定䇿功封食邑¶
千二百户後拜太尉子盛¶
龍鄉侯徐防沛國銍人安帝即位以定䇿封千一百户¶
拜太尉卒子衡嗣¶
育陽安樂鄉侯胡廣南郡華容人以定策立桓帝封梁¶
<pb:KR2m0009_WYG_269-23a>¶
冀誅坐奪爵土¶
安國亭侯袁湯汝南南陽人袁安子以豫定䇿立桓帝¶
封後遷太尉　逢　基¶
定潁侯郭鎭潁川陽翟人郭躬子為尚書坐與孫程等¶
誅江京閻景立順帝功封食邑二千户拜廷尉卒子賀¶
嗣¶
福亭侯尹勤南陽人為司空以定䇿立安帝封無子國¶
除¶
<pb:KR2m0009_WYG_269-23b>¶
定逺侯班超扶風平陵人坐使西域為都䕶安集諸國¶
納質内屬功封邑千户卒子雄嗣　始坐罪誅¶
臨晉侯楊賜𢎞農華陰人楊震孫靈帝時為太傅司徒¶
以師傅恩封千五百户薨子彪嗣建安十一年奪封¶
蓩亭侯楊衆震曽孫獻帝時拜侍中以步從帝東還封¶
宜陽鄉侯尹勲河南人為尚書令坐預誅梁冀功與僕¶
射霍諝尚書張敬歐陽參李偉虞放周永並封亭侯¶
高陽鄉侯蔡邕陳留圉人獻帝時以左中郎將從遷都¶
<pb:KR2m0009_WYG_269-24a>¶
長安封後董卓誅為王允所殺¶
邟鄉侯黄瓊江夏安陸人桓帝時為太尉以師傅恩不¶
阿梁氏封邑千户固辭許之後為司空　孫琬獻帝初¶
為司徒更封陽泉鄉侯¶
夀成亭侯皇甫規安定朝那人為度遼將軍坐平賊討¶
羌功封邑二百户¶
新豐縣侯叚熲武威姑臧人為并州刺史坐討羌胡功¶
封邑萬户後為太尉王甫誅熲下獄死¶
<pb:KR2m0009_WYG_269-24b>¶
逯鄉侯劉寬𢎞農華陰人代叚熲為太尉以先䇿黄巾¶
逆謀封六百户子松¶
高陽鄉侯陳蕃汝南平輿人靈帝即位以太傅輔政封¶
與竇武謀誅宦官為曹節等所殺¶
温侯王允太原祁人獻帝初遷都長安為司徒以從遷¶
功封二千户後誅董卓為卓部曲李傕等所殺¶
槐里侯皇甫嵩安定朝那人以左中郎將討平賊張角¶
封食槐里美陽兩縣八千户後拜太尉薨¶
<pb:KR2m0009_WYG_269-25a>¶
西鄉侯朱雋㑹稽上虞人以右中郎將討平賊張角功¶
封後更封錢塘侯¶
斄鄉侯董卓隴西臨洮人靈帝中平元年為破虜將軍¶
坐討𦍑功封邑千户靈帝崩大將軍何進召卓將兵脅¶
太后誅宦官卓既入廢少主立獻帝遷太尉更封郿侯¶
改拜太師封弟旻為鄠侯刼帝西遷王允與士孫端等¶
討而誅之¶
容邱侯劉虞東海郯人為幽州牧以討平反者張純等¶
<pb:KR2m0009_WYG_269-25b>¶
功封後拜大司馬進封襄賁侯公孫瓚襲而殺之¶
薊侯公孫瓚遼西令支人為奮武将軍以討黄巾有功¶
封後殺劉虞取幽州袁紹攻而殺之¶
溧陽侯陶謙為徐州刺史以擊破黄巾功封遷徐州牧¶
後為曹操所擊敗死¶
邟鄉侯袁紹汝南汝陽人為司隸校尉與何進謀召董¶
卓以兵誅宦官以事忤卓出奔卓拜紹渤海太守封侯¶
紹以渤海起兵討卓領冀州牧獻帝都許以紹為太尉¶
<pb:KR2m0009_WYG_269-26a>¶
封鄴侯後拜大將軍兼督冀青幽并四州引兵攻許為¶
曹操所敗死¶
武成侯劉表山陽高平人為荆州刺史討平宗賊李傕¶
入長安表遣使入貢拜荆州牧封武成侯建安十三年¶
卒曹操取其地¶
温侯吕布五原九原人為董卓騎都尉封都亭侯司徒¶
王允與布宻謀討卓卓既誅拜奮威將軍封温侯後據¶
兗州曹操取其地而殺之¶
<pb:KR2m0009_WYG_269-26b>¶
被陽侯歐陽歙樂安千乘人王莽時為長社宰世祖即¶
位為河南尹封被陽侯九年更封夜侯徴為大司徒後¶
坐贓下獄死子復嗣無子國除¶
褒成侯孔志魯人父均平帝時以孔子後封王莽敗失¶
國建武十三年以志襲封卒子損嗣　曜　完¶
　　外戚侯¶
夀張恭侯樊宏南陽湖陽人世祖舅帝即位拜光禄大¶
夫封長羅侯十五年更封夀張二十七年卒子儵嗣徙¶
<pb:KR2m0009_WYG_269-27a>¶
封燕侯　汜　時　建　盼　尚¶
　射陽侯丹宏弟建武十三年封¶
　元鄉侯尋宏兄子建武十三年封¶
　更父侯忠宏族兄建武十三年封¶
　平望侯茂宏少子建武二十七年封¶
陽安節侯郭况眞定人郭后弟建武十七年封永平二¶
年卒子璜嗣竇憲誅坐死¶
新郪侯竟后從兄以從征伐功封永平中卒子嵩嗣¶
<pb:KR2m0009_WYG_269-27b>¶
勤無子國除¶
發干侯匡竟弟建武末卒子勲嗣　駿無子國除¶
南䜌侯陳茂郭后叔父梁之壻以恩澤封¶
原鹿貞侯隂識南陽新野人光烈皇后之前母兄更始¶
時封陰徳侯建武元年封陰鄉侯十五年封原鹿侯永¶
平二年卒子躬嗣　璜　淑(璜/弟)鮪¶
　吳房侯綱識姪孫和帝陰后之父後坐事綱自殺¶
　鮦陽侯慶識弟興之子永平元年封卒子琴嗣　萬¶
<pb:KR2m0009_WYG_269-28a>¶
　全　桂¶
　㶏强侯博慶弟永平元年封¶
順陽安侯馬廖明徳皇后之兄建初四年封永平四年¶
卒子遵嗣徙封程鄉侯卒無子國除鄧太后詔封廖孫¶
度為潁陽侯¶
　潁陽侯防廖弟建初四年封六千户後坐罪徙封翟¶
　鄉侯卒子鉅嗣¶
　許陽侯光防弟建初四年封六千户竇憲誅憲奴誣¶
<pb:KR2m0009_WYG_269-28b>¶
　告光罪自殺　朗光子鄧太后詔紹封合鄉侯¶
章帝建初元年欲封爵諸舅太后不聼明年夏旱言事¶
者以為不封外戚之故有司因此上奏宜依舊典太后¶
詔曰凡言事者皆欲媚朕以要福耳昔王氏五侯同日¶
俱封其時黄霧四塞不聞霔雨之應又田蚡竇嬰寵貴¶
横恣傾覆之禍為世所傳故先帝防謹舅氏不令在樞¶
機之位諸子之封裁令半楚淮陽諸國常謂我子不當¶
與先帝子等今有司奈何欲以馬氏比陰氏乎吾為天¶
<pb:KR2m0009_WYG_269-29a>¶
下母而身服大練食不求甘左右皆著帛布無香薫之¶
飾者欲身率下以為外親見之當傷心自勑但笑言太¶
后素好儉前過濯龍門上見外家問起居者車如流水¶
馬如游龍蒼頭衣綠褠領袖正白顧視御者不及逺矣¶
故不加譴怒但絶歲用而已兾以黙愧其心而猶懈怠¶
無憂國忘家之慮知臣莫若君况親屬乎吾豈可上負¶
先帝之㫖下虧先人之徳重襲西京敗亡之禍哉固不¶
許帝省詔悲歎復重請曰漢興舅氏之封侯猶皇子之¶
<pb:KR2m0009_WYG_269-29b>¶
為王也太后誠存謙虚奈何令臣獨不加恩三舅乎且¶
衞尉年尊兩校尉有大病如令不諱使臣長抱刻骨之¶
恨宜及吉時不可稽留太后報曰吾反覆念之思令兩¶
善豈徒欲獲謙謙之名而使帝受不外施之嫌哉昔竇¶
太后欲封王皇后之兄丞相條侯言受髙祖約無軍功¶
非劉氏不侯今馬氏無功於國豈得與陰郭中興之后¶
等邪常觀富貴之家禄位重疊猶再實之木其根必傷¶
且人所以願封侯者欲上奉祭祀下求温飽耳今祭祀¶
<pb:KR2m0009_WYG_269-30a>¶
則受四方之珍衣食則䝉御府餘資斯豈不足而必當¶
得一縣乎吾計之熟矣勿有疑也夫至孝之行安親為¶
上今數遭變異穀價數倍憂惶晝夜不安坐卧而欲先¶
營外封違慈母之拳拳乎吾素剛急有胷中氣不可不¶
順也若陰陽調和邊境清淨然後行子之志吾但當含¶
飴弄孫不能復闗政矣四年天下豐稔方陲無事帝遂¶
封三舅廖防光皆為列侯廖等辭遜不得已受封爵而¶
退¶
<pb:KR2m0009_WYG_269-30b>¶
武陽侯竇憲章徳皇后之兄和帝即位后臨朝拜大將¶
軍封食邑二萬户後坐罪自殺¶
　郾侯篤　汝陽侯景　夏陽侯瓌皆憲弟同時封憲¶
　敗皆自殺¶
樂平侯梁棠和帝母梁貴人父竦之子和帝親政後封¶
卒子安國嗣¶
　乗氏侯雍　單父侯翟皆棠弟與棠同時封¶
上蔡侯鄧隲南陽人和熹皇后兄永初元年封食邑萬¶
<pb:KR2m0009_WYG_269-31a>¶
户后崩中黄門等誣告隲弟悝罪坐徙羅侯死¶
　葉侯悝隲弟同時封元初五年卒子廣宗嗣封葉侯¶
　后崩中黄門譖而殺之¶
　西平侯宏隲弟同時封元初二年卒子廣德嗣　甫¶
　德廣德弟封都鄉侯¶
　西華侯閶隲弟同時封卒子忠嗣廣德甫德忠並為¶
　中黄門譖死¶
北宜春侯閻暢安思皇后父元初三年封邑五千户四¶
<pb:KR2m0009_WYG_269-31b>¶
年卒子顯嗣更封長社縣侯食邑萬三千五百户後坐¶
罪誅¶
乗氏侯梁商順烈皇后之父襲父雍封子冀嗣拜大將¶
軍建和元年益封萬三千户永興二年坐罪誅¶
桓帝元嘉元年以梁冀有援立之功欲褒崇殊典乃大¶
㑹公卿議其禮特進胡廣太常羊溥司隸校尉祝恬大¶
中大夫邊韶等咸稱冀之勲德其制度賚賞宜比周公¶
賜之山川土田附庸司空黄瓊獨建議曰冀前以親迎¶
<pb:KR2m0009_WYG_269-32a>¶
之勞増邑三千又其子亦加封賞昔周公輔相成王制¶
禮作樂化致太平是以大啟土宇開地七百今諸侯以¶
户邑為制不以里數為限蕭何識高祖於泗水霍光定¶
傾危以興國皆益户増封以顯其功冀可比鄧禹合食¶
四縣賞賜之差同於霍光朝廷從之¶
　潁陽侯不疑冀弟　潁陰侯馬不疑子　襄邑侯允¶
　冀子　城父侯桃允子　西平侯蒙冀弟冀敗並坐¶
　誅¶
<pb:KR2m0009_WYG_269-32b>¶
南頓侯鄧演桓帝鄧后之兄后立封子康嗣¶
　沘陽侯康　昆陽侯統　淯陽侯秉皆演兄弟同時¶
　封¶
槐里侯竇武桓思皇后之父后立封五千户桓帝崩靈¶
帝立輔政拜大將軍更封聞喜侯與陳蕃等謀誅宦官¶
為所害¶
脩侯董重河間人靈帝母孝仁董后兄子帝即位封帝¶
崩何進奏其罪自殺¶
<pb:KR2m0009_WYG_269-33a>¶
不其鄉侯宋鄷扶風平陵人靈帝宋皇后之父后立封¶
后廢坐死¶
愼侯何進南陽宛人靈思皇后兄后立以功封帝崩為¶
大將軍輔政謀誅宦官不克為張譲等所殺¶
　濟陽侯苖進弟進敗俱死¶
　　宦者侯¶
鄛鄉侯鄭衆南陽犫人和帝十四年以誅竇憲功封食¶
邑千五百户永初元年和熹皇后益封三百户元初元¶
<pb:KR2m0009_WYG_269-33b>¶
年卒養子閎嗣　安　石讎(衆曽/孫)封闗内侯¶
龍亭侯蔡倫桂陽人元初元年鄧太后以倫久宿衞封¶
邑三百户安帝時坐罪死國除¶
雍鄉侯李閏安帝時為小黄門譖鄧悝等廢平原王坐¶
是封三百户¶
都鄉侯江京安帝時與李閏同封帝崩孫程等誅之而¶
立順帝¶
浮陽侯孫程涿郡新城人安帝時江京等譖廢太子帝¶
<pb:KR2m0009_WYG_269-34a>¶
崩程等誅京迎太子立之為順帝封萬户陽嘉元年卒¶
養子夀嗣¶
華容侯王康與孫程同立順帝功封九千户¶
酈侯王國與孫程同功封九千户¶
湘南侯黄龍與孫程同功封五千户¶
西平昌侯彭愷與孫程同功封四千二百户¶
中廬侯孟淑與孫程同功封四千二百户¶
復陽侯李建與孫程同功封四千二百户¶
<pb:KR2m0009_WYG_269-34b>¶
廣宗侯王成　祝阿侯張賢　臨沮侯史汎　廣平侯¶
馬國　范縣侯王道　褒信侯李元　山都侯楊佗¶
下雋侯陳予　析縣侯趙封　枝江侯李剛俱與孫程¶
同功各封四千户¶
夷陵侯魏猛與孫程同功封二千户¶
東阿侯苖光與孫程同功封千户是為十九侯孫程卒¶
賜諡剛侯王康王國彭愷王成趙封魏猛六人皆早卒¶
黄龍楊佗孟淑李建張賢史汎王道李元李剛九人坐¶
<pb:KR2m0009_WYG_269-35a>¶
罪減租四分之一惟馬國陳予苖光保全封邑¶
東鄉侯籍建　都鄉侯良賀二人俱順帝為太子時小¶
黄門帝立以勞封¶
費亭侯曹騰沛國譙人以預定䇿立桓帝功與長樂太¶
僕州輔等七人皆封亭侯卒養子嵩嗣¶
新豐侯單超河南人以預誅梁冀功封二萬户¶
原武侯徐璜下邳良城人以預誅梁冀功封萬五千户¶
東武陽侯具瑗魏郡元城人以預誅梁冀功封萬五千¶
<pb:KR2m0009_WYG_269-35b>¶
户¶
上蔡侯左悺河南平隂人以預誅梁冀功封萬三千户¶
後坐罪自殺¶
汝陽侯唐衡潁川郾人以預誅梁冀功封萬三千户¶
　誅梁冀時又封小黄門劉普趙忠等八人為鄉侯¶
高鄉侯侯覽山陽防東人以預誅梁冀功封後坐罪自¶
殺¶
育陽侯曹節南陽新野人以預定䇿立靈帝功封長安¶
<pb:KR2m0009_WYG_269-36a>¶
鄉侯後以誣奏陳蕃竇武等罪將兵殺之封育陽侯邑¶
三千户又誣奏渤海王悝反殺之増封七千六百户¶
冠軍侯王甫與曹節同惡誣殺陳蕃竇武渤海王悝等¶
封七千六百户光和二年司隸校尉陽球奏其罪誅之¶
朱瑀　共普　張亮　王尊　騰是皆以誣殺陳蕃竇¶
武功封瑀華容侯千五百户普亮等五人各三百户¶
都鄉侯吕强河南成臯人靈帝時例封宦者以强為鄉¶
侯强辭讓懇惻固不敢當帝聽之後為趙忠等誣譖自¶
<pb:KR2m0009_WYG_269-36b>¶
殺¶
都鄉侯趙忠安平人以預誅梁冀功封後與張讓等殺¶
何進作亂袁紹勒兵誅之¶
張讓潁川人靈帝時與趙忠同封列侯後與趙忠作亂¶
殺何進刼質天子為追兵所急投河死¶
　　右東漢列侯姓名之見於史傳可考者按范史世¶
　　祖本紀所載建武十三年功臣増邑更封者已該¶
　　三百六十五人外戚恩澤封者已該四十五人今¶
<pb:KR2m0009_WYG_269-37a>¶
　　考之自世祖至獻帝十三傳凡二百年間以功勲¶
　　位望封侯者纔一百二十九人外戚四十一人宦¶
　　者六十五人然則姓名之湮没無傳者多矣¶
　　王侯號¶
靈夀王(彭城靖王未封賜號靈夀/王未有國邑取其美名)　重熹王(樂成靖王/未封賜號)¶
(重熹/王)¶
承義侯(寇恂/)　成義侯(梁統/)　興義侯(景貺/)　奉義侯¶
(景丹/)　輔義侯(厙鈞/)　扶義侯(辛彤/)　助義侯(竺曽/)¶
<pb:KR2m0009_WYG_269-37b>¶
褒義侯(史苞/)　褒親侯(吳翕/)　褒德侯(卓茂/)　歸德侯¶
(劉諷/)　褒成侯(孔志/孔僖)　顯親侯(竇友/)　建䇿侯(吳漢/)¶
建功侯(蓋延/)　宣恩侯(陰陸/)　討姦侯(杜習/)　折姦侯¶
(燕廣/)　征羌侯(來歙/)　破虜侯(須沈/)　不義侯(蒼頭/子宻)¶
破羌侯(榆鬼/)　率衆王(烏倫/)　率衆侯(其至/鞬)¶
　　徐氏曰按漢世封侯皆以縣邑其後或以鄉亭皆¶
　　視其所食之邑而名之至於功名顯著則有特加¶
　　美名者西都信武冠軍富民博陸之類是也東漢¶
<pb:KR2m0009_WYG_269-38a>¶
　　因之時有美號至於彭寵蒼頭以奴弑主而封之¶
　　不義侯夫果不義則不應封爵使其功可封則非¶
　　可言不義矣光武於是失之¶
　　按秦漢以來所謂列侯者非但食其邑入而已可¶
　　以臣吏民可以布政令若闗内侯則惟以虚名受¶
　　廪禄而已然西都景武而後始令諸侯王不得治¶
　　民漢置内史治之自是以後雖諸侯王亦無君國¶
　　子民之實不過食其所封之邑入况列侯乎然所¶
<pb:KR2m0009_WYG_269-38b>¶
　　謂侯者尚裂土以封之也至東都始有未與國邑¶
　　先賜美名之例如靈夀王征羌侯之類是也至明¶
　　帝時有四姓小侯乃樊氏郭氏陰氏馬氏諸外戚¶
　　子弟以小年獲封者又肅宗賜東平王蒼列侯印¶
　　十九枚令王子年五嵗以上能趨拜者皆令帶之¶
　　此二者往往皆是未有土地先佩侯印受俸廪盖¶
　　至此則列侯有同於闗内侯者矣¶
　文獻通考卷二百六十九¶
