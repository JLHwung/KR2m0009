# -*- mode: mandoku-view; -*-
#+TITLE: 文獻通考
#+DATE: 2015-08-24 22:49:39.666931
#+PROPERTY: ID KR2m0009
#+PROPERTY: BASEEDITION WYG    
#+PROPERTY: JUAN 卷二百八十二　
<pb:KR2m0009_WYG_282-1a>¶
欽定四庫全書¶
　文獻通考卷二百八十二¶
　　鄱　陽　馬　端　臨　貴　與　著¶
　象緯考五¶
　　日食¶
　中興天文志按戰國以後古歴廢壞漢世始推月九¶
　道然猶未騐其所行之遲速也漢末都尉劉洪作乾¶
　象歴復推月行遲速然交食之法猶未詳著大抵朔¶
<pb:KR2m0009_WYG_282-1b>¶
　望值交不問内外入限便食至陳世張賓創立外限¶
　然應食不食亦未能眀惟隋張胄元獨得其妙以為¶
　日行黄道月行月道月道交結黄道外十三日有竒¶
　而入經黄道謂之交朔望去交前後各十五度以下¶
　即當食若月行内道在黄道之北食多有驗月行外¶
　道在黄道之南雖遇正交無由掩映食多不騐交食¶
　之法至是始精又按隋書月陰精日光照之則見日¶
　光所不照則曰魄故望日日月相望人居其間盡覩¶
<pb:KR2m0009_WYG_282-2a>¶
　其眀故形圓二弦之日日照其側人觀其傍半眀半¶
　魄也晦朔之日日照其表人在其裏故不見也故張¶
　衡云對日之衝其大如日日光不照謂之闇虚月望¶
　行黄道則值闇虚有表裏深淺故月食有南北多少¶
　夲朝朱熹頗主是説由是言之日之食與否當觀月¶
　之行黄道表裏月之食與否當觀所值暗虚表裏大¶
　約扵黄道騐之也¶
　又曰凡月之行歴二十九日五十三分而與日相㑹¶
<pb:KR2m0009_WYG_282-2b>¶
　是謂合朔凡日月之交月行黄道而日為月所掩則¶
　日食是為陰勝陽其變重若日月同度扵朔月行不¶
　入黄道則雖㑹而不食月之行在望與日對衝月入¶
　扵日暗虚之内則月為之食是為陽勝隂其變輕近¶
　丗朱熹以為月食終亦為災隂若退避則不至相敵¶
　而食矣所謂暗虚盖日少外眀其對必有暗氣大小¶
　與日體同此日月交㑹薄食之大略也然固有當食¶
　而不食出扵歴法之外如唐開元盛際及夲朝中興¶
<pb:KR2m0009_WYG_282-3a>¶
　以来紹興十三年十八十九二十四二十五年二十¶
　八年三十一年隆興二年淳熈三年四年十六年慶¶
　元四年五年六年嘉泰二年三年開禧二年嘉定四¶
　年十一年皆有當虧而不虧邵雍云日當食而不食¶
　歴算之誤云¶
　　沈氏筆談曰或問日月之行日一合一對而有蝕¶
　　不蝕何也予對曰黄道與月道如二環相疊而小¶
　　差凡日月同在一度相遇則日為之食正一度相¶
<pb:KR2m0009_WYG_282-3b>¶
　　對則月為之虧雖同一度而月道與黄道不相近¶
　　自不相侵同度而又近黄道月道之交日月相值¶
　　乃相陵掩正當其交䖏則食而既不全當交道則¶
　　随其相犯淺深而蝕凡日食當月道自外而交入¶
　　扵内則蝕起扵西南𣸪扵東北自内而交出扵外¶
　　則蝕起扵西北而𣸪扵東南日在交東則蝕其内¶
　　日在交西則食其外食既則起扵正西復扵正東¶
　　凡月食月道自外入内則食起扵東南𣸪扵西北¶
<pb:KR2m0009_WYG_282-4a>¶
　　自内出外則食起扵東北而𣸪扵西南月在交東¶
　　則食其外月在交西則食其内食既則起扵正東¶
　　復扵西交道每月退一度餘凡二百四十九交而¶
　　一期故西天法羅㬋計都皆逆步之乃今之交道¶
　　也交初謂之羅㬋交中謂之計都¶
夏仲康五年九月朔日有食之　書允征乃季秋月朔¶
辰弗集扵房(辰日月㑹次之名房所次之宿也集漢書/作輯通用言日月會次不相和輯而掩食)¶
(扵房宿也唐志言日食/在仲康即位之五年)瞽奏鼓(古者日食則伐鼓用幣/以救之春秋傳曰惟正)¶
<pb:KR2m0009_WYG_282-4b>¶
(陽之月則然餘則否今季秋非正/陽月而行此禮夏制與周異故也)嗇夫馳庶人走羲和¶
尸厥官罔聞知(嗇夫小臣也庻人庶人之在官者周禮/庭氏救日之弓矢嗇夫庶人盖供救日)¶
(之百役者曰馳曰走者以見日食之變天子恐懼扵上/嗇夫庶人奔走扵下以助救日如此其急羲和為歴象)¶
(之官尸居其位若無所知則其昏迷/天象以干誅豈特不恭之刑而已)¶
周幽王六年十月日有食之　詩十月之交朔日辛夘¶
日有食之亦孔之醜(毛氏曰交日月之交會日唐孔氏/曰交會謂朔也交會而  月同道)¶
(則食月或在日道表或在日道裏則不食矣又歴家為/交食之法大率以百七十三日有竒為限然月先在裏)¶
(則依限而食者多若月在表雖依限而食者少杜預見/其参差乃云日月動物雖行度有大量不能不少有盈)¶
<pb:KR2m0009_WYG_282-5a>¶
(縮故有雖交會而不食或有/頻交會而食者此説得之矣)¶
　　右詩書中所載春秋以前三代時日食惟此二者¶
　　可考云¶
春秋魯隠公三年春王二月己巳日有食之　公羊傳¶
何以書紀異也日食則曷為或日或不日或言朔或不¶
言朔曰某月某日朔日有食之者食正朔也(桓三年秋/七月壬辰)¶
(朔日有食/之是也)其或日或不日或失之前或失之後失之前¶
者朔在前也(謂二日食己巳/日有食之是也)失之後者朔在後也(謂晦/日食)¶
<pb:KR2m0009_WYG_282-5b>¶
(莊公十八年三/月日有食之也)　榖梁𫝊言日不言朔食晦日也其日¶
有食之何也吐者外壤食者内壤(其所吐出者其壤在/外其所吞咽者壤入)¶
(扵内/也)闕然不見其壤有食之者也(今日闕損而不見壤之/所在此必有物食之)¶
有内辭也或外辭也(食者内壤故曰内辭吐者外壤故/曰外辭傳無外辭之文者盖時無)¶
(外壤也而曰或外辭/者因事以明義例爾)有食之者内扵日也(内扵日以壤/不見扵外)¶
其不言食之者何也知其不可知知也¶
　　董仲舒劉向以為其後戎執天子之使鄭獲魯隐¶
　　(隐公與鄭人戰/扵狐壤為所獲)滅戴(鄭滅/之)衛宋魯咸殺君左氏劉¶
<pb:KR2m0009_WYG_282-6a>¶
　　歆以為正月二日燕越之分野也凡日所纒而有¶
　　變則分野之國失政者受之(師古曰纒/踐也音躔)人君䏻修¶
　　政共御厥罰則災消而福至(師古曰共讀曰恭御/讀曰禦又讀如夲字)¶
　　不䏻則災息而禍生(師古曰息/謂蕃滋也)故經書災而不記¶
　　其故盖吉凶亡常随行而成禍福也周衰天子不¶
　　班朔(師古曰/班布也)魯歴不正置閏不得其月月大小不¶
　　得其度史記日食或言朔而實非朔或不言朔而¶
　　實朔或脱不書朔與日皆官之失也京房易𫝊曰¶
<pb:KR2m0009_WYG_282-6b>¶
　　亡師兹謂不御厥異日食其食也既並食不一處¶
　　誅衆失理兹謂生叛厥食既光㪚縱畔兹謂不眀¶
　　厥食先大雨三日雨除而寒欲即食専禄不封兹¶
　　謂不安厥食既先日出而黑光反外燭(韋昭曰中/無光四邉)¶
　　(有眀/外燭)君臣不通兹謂亡厥食三既同姓上侵兹謂¶
　　誣君厥食四方有雲中央無雲其日大寒公欲弱¶
　　主位兹謂不知厥食中白青四方赤已食地震諸¶
　　侯相侵兹謂不承厥食三毁三復君疾善下謀上¶
<pb:KR2m0009_WYG_282-7a>¶
　　兹謂亂厥食既先雨雹殺走獸弑君獲位兹謂逆¶
　　厥食既先風雨折木日赤内臣外鄉兹謂背(師古/曰鄉)¶
　　(讀曰/嚮)厥食食且雨地中鳴(韋昭曰地中有聲如/鳴耳或曰如狗子聲)冢¶
　　宰專政兹謂囚厥食先大風食時日居雲中四方¶
　　無雲伯正越職兹謂分威(師古曰伯讀曰覇/正者長帥之稱)厥食¶
　　日中分諸侯爭美扵上兹謂泰厥食日傷月食半¶
　　天營而鳴(韋昭曰食半謂食望也臣瓉曰月食半/謂月食之半也月食常以望不為異也)¶
　　賦不得兹謂竭厥食星随而下受命之臣専征云¶
<pb:KR2m0009_WYG_282-7b>¶
　　試厥食雖侵光猶眀(師古曰試用也自擅意也/一說試與弑同謂𣣔弑君)若¶
　　文王臣獨誅紂矣(韋昭曰是時紂臣尚未欲/誅紂獨文王之臣欲誅之)小人¶
　　順受命者征其君云殺厥食五色至大寒隕霜(師/古)¶
　　(曰殺亦/讀曰弑)若紂臣順武王而誅紂矣(韋昭曰紂惡益/甚其臣欲順武)¶
　　(王而/誅紂)諸侯更制兹謂叛(師古曰/更改也)厥食三復三食食¶
　　已而風地動適讓庶兹謂生欲(師古曰適/讀曰嫡)厥食日¶
　　失位光晻晻月形見(師古曰晻音烏感/反見音胡電反)酒亡節兹¶
　　謂荒厥食乍青乍黒乍赤眀日大雨發霧而寒凡¶
<pb:KR2m0009_WYG_282-8a>¶
　　食二十占其形二十有四改之輙除不改三年三¶
　　年不改六年六年不改九年推隐三年之食貫中¶
　　央上下竟而黒臣弑從中成之形也後衛州吁弑¶
　　君而立¶
桓公三年秋七月壬辰朔日有食之既(既盡也歴家之/説謂日光以望)¶
(時遙奪月光故月食日月同㑹月掩日故日食食有上/下者行有高下日光輪存而中食者相掩密故日光溢)¶
(出皆既者正相當而相掩間疏也然聖人不/言月食日而以自食為文闕扵其所不見)¶
　　董仲舒劉向以為前事已大後事将至者又大則¶
<pb:KR2m0009_WYG_282-8b>¶
　　既先是魯宋弑君魯又成宋亂易許田亡事天子¶
　　之心楚僣稱王後鄭拒王師射桓王又二君相簒¶
　　(鄭昭公厲/公子亹)劉歆以為六月趙與晋分(周之六月今/之四月始去)¶
　　(畢而入参参晋分也畢趙也日行去趙遠入晋分/多故曰與計二十八宿分其次度其月及所属下)¶
　　(皆以/為例)先是晉曲沃伯再弑晋侯是嵗晋大亂滅其¶
　　宗國京房易𫝊以為桓三年日食貫其中央上下¶
　　竟而黄臣弑而不卒之形也後椘嚴稱王兼地千¶
　　里(師古曰椘武王荆尸乆已見𫝊/今此言莊始稱王未詳其説)¶
<pb:KR2m0009_WYG_282-9a>¶
十七年冬十月朔不書日官之失也天子有日官諸侯¶
有日御(日官日御/典歴數者)日官居卿以底日禮也(日官天子掌/歴者不在六)¶
(卿之數而位從卿故言/居卿底平也謂平歴數)日御不失日以授百官扵朝(日/官)¶
(平歴以班諸侯諸侯奉/之不失天時以授百官)穀梁言朔不言日食二日也¶
莊公十八年春王三月穀梁不言日不言朔夜食公羊¶
曰食晦¶
　　史記推合朔在夜明旦日食而出出而觧(夜食地/中出而)¶
　　(止/)是為夜食劉向以為亱食者隂因日眀之衰而¶
<pb:KR2m0009_WYG_282-9b>¶
　　奪其光象周天子不眀齊桓将奪其威専㑹諸侯¶
　　而行伯道其後遂九合諸侯天子使丗子㑹之¶
二十五年辛未朔鼓用牲扵社左傳鼓用牲扵社非常¶
也(非常鼓之月長歴推之辛未實/七月朔置閏失所故致月錯)唯正月之朔慝未作¶
(正月夏之四月周之六月謂正陽之月今書云/六月而𫝊云唯者眀此月非正陽月也慝陰氣)日有食¶
之扵是乎用幣扵社伐鼓扵朝(日食歴之常也然食扵/正陽之月則諸侯用幣)¶
(扵社請救扵上公伐鼓扵朝退而自責以/眀隂不冝侵陽臣不宜掩君以示大義)　二十六年¶
十二月癸亥朔　三十年九月庚午朔鼓用牲扵社¶
<pb:KR2m0009_WYG_282-10a>¶
僖公五年九月戊申朔　十二年春王三月庚午　十¶
五年夏五月左傳不書朔與日官失之也¶
文公元年二月癸亥　十五年六月辛丑朔鼓用牲扵¶
社左傳非禮也(得常鼓之月而扵/社用牲為非禮)日有食之天子不舉¶
(去盛/饌)伐鼓扵社(責羣隂伐/猶擊也)諸侯用幣扵社(社尊扵諸侯/故請救而不)¶
(敢責/之)伐皷扵朝(退自/省也)以昭事神訓民事君(天子不舉諸/侯用幣所以)¶
(事神尊卑異/制所以訓民)示有等威古之道也¶
宣公八年秋七月甲子日有食之既(晦日/食)十年夏四月¶
<pb:KR2m0009_WYG_282-10b>¶
丙辰　十七年六月癸夘¶
成公十六年六月丙寅朔　十七年十有二月丁巳朔¶
㐮公十四年二月乙未朔　十五年秋八月丁巳　二¶
十年冬十月丙辰朔　二十一年九月庚戌朔　二十¶
三年春王二月癸酉朔　二十四年秋七月甲子朔日¶
有食之既　八月癸巳朔　二十七年冬十有二月乙¶
亥朔(今長歴推十一月朔非十二月𫝊曰辰在申/冄失閏若是十二月則為三失閏故知經誤)左氏¶
傳辰在申司歴過也再失閏矣(謂斗建指申周十一月/今之九月斗柄當建戌)¶
<pb:KR2m0009_WYG_282-11a>¶
(而在申故知再失閏也文十一年三月甲子至今年七冄/十一歳應有二十六閏今長歴推得二十四閏通計少)¶
(閏釋例言/之詳矣)¶
　　董仲舒以為比食又既(比頻也謂二十四/年七月八月頻食)象陽将¶
　　絶蠻荒主上國之象也後六君弑(齊崔杼弑光衛/甯喜弑剽閽弑)¶
　　(吴餘祭蔡班弑景侯莒人/弑其君宻州椘圍弑郏敖)椘子果従諸侯伐鄭滅¶
　　舒鳩魯往朝之(二十/八年)卒主中國伐吴討慶封　劉¶
　　向以為自二十年至此嵗八年間日食七作禍亂¶
　　将重起故天仍見戒也¶
<pb:KR2m0009_WYG_282-11b>¶
昭公七年夏四月甲辰朔左傳晋侯問扵士文伯曰誰¶
将當日食對曰魯衛惡之(受其/凶惡)衞大魯小公曰何故對¶
曰去衛地如魯地(衛地豕韋也魯地降婁也日食扵豕/韋之末及降婁之始故禍在衛大在)¶
(魯小也周四月今/二月故曰在降婁)扵是有災魯實受之(災𤼵扵衛而/魯受其餘禍)其¶
大咎在衛君乎魯将上卿(八月衛侯卒十/一月季孫宿卒)　十五年六¶
月丁巳朔　十七年夏六月甲戌朔左傳祝史請所用¶
幣(禮正陽之月日食當/用幣扵社故請之)昭子曰日有食之天子不舉(不/舉)¶
(盛/饌)伐皷扵社(責羣/隂)諸侯用幣扵社(退自/責)禮也平子禦之¶
<pb:KR2m0009_WYG_282-12a>¶
(禦禁/也)曰止也唯正月朔慝未作日有食之扵是乎有伐¶
皷用幣之禮也其餘則否太史曰在此月也(正月謂建/巳正陽之)¶
(月也扵周為六月扵夏為四月慝隂氣也四月純陽用/事陰氣未動而侵陽災重故有伐皷用幣之禮也平子)¶
(以為六月非正月故/太史答言在此月也)日過分而未至(過春分而/未夏至)三辰有¶
災(三辰日月星也日月相侵又/犯是宿故三辰皆為災也)扵是乎百官降物(降物/素服)¶
君不舉辟移時(辟正寝過/日食時)樂奏皷(伐/皷)祝用幣(用扵/社)史用¶
辭(用以辭/自責)故夏書曰辰不集扵房瞽奏鼓嗇夫馳庶人¶
赱此月朔之謂也當夏四月是謂孟夏(言此六月當/夏之四月)平¶
<pb:KR2m0009_WYG_282-12b>¶
子弗從昭子退曰夫子将有異志不君君矣(安君之災/故曰有異)¶
(志/)　二十一年秋七月壬午朔左傳公問扵梓慎曰是¶
何物也祸福何為(物事/也)對曰二至二分(冬夏至/春秋分)日有食¶
之不為災日月之行也分同道也至相過也(二分日亱/等故曰同)¶
(道二至長短/極故言相過)其他月則為災陽不克也故常為水(隂侵/陽是)¶
(陽不/勝隂)　二十四年夏五月乙未朔左傳梓慎曰将水(隂/勝)¶
(陽故曰/将水)昭子曰旱也日過分而陽猶不克克必甚䏻無¶
旱乎(過春分陽氣盛時而不勝陰/陽将猥出故為旱猥烏罪反)陽不克莫将積聚也¶
<pb:KR2m0009_WYG_282-13a>¶
(陽氣莫然不動/不克莫絶句)　三十一年十有二月辛亥朔左傳是¶
亱也趙簡子夢童子臝而轉以歌(轉宛/轉也)旦占諸史墨曰¶
吾夢如是今而日食何也(簡子夢適與日食/會謂咎在已故問)對曰六年及¶
此月也吴其入郢乎終亦弗克(史墨知夢非日食之應故/釋日食之咎而不釋其夣)¶
入郢必以庚辰(庚辰有變日在辰尾故曰以庚/辰定四年十一月庚辰吴入郢)日月在¶
辰尾(辰尾龍尾也周十二月今之/十月日月合朔扵辰尾而食)庚午之日日始有謫¶
火勝金故弗克(謫變氣也庚午十月十九日去辛亥朔/四十一日雖食在辛亥更以始變為占)¶
(也午南方椘之位也午火庚金也日以庚午有變故災/在椘椘之仇敵惟吴故知入郢必吴火勝金者金為火)¶
<pb:KR2m0009_WYG_282-13b>¶
(妃食在辛亥水也/水數六故六年也)¶
定公五年春正月辛亥朔　十有二年冬十一月丙寅¶
朔　十有五年八月庚辰朔¶
　　凡春秋十二公二百四十二年日食三十六穀梁¶
　　以為朔二十六晦七夜二二日一公羊以為朔二¶
　　十七二日七晦二左氏以為朔十六二日十八晦¶
　　一不書日者二¶
貞定王二十六年日食晝晦¶
<pb:KR2m0009_WYG_282-14a>¶
安王五年日食　二十年日食既¶
烈王元年日食　七年日食¶
赧王十四年日食晝晦¶
秦莊㐮王三年四月日食¶
　　按春秋書日食終扵魯定公之十五年漢史書日¶
　　食始扵髙帝之三年其間二百九十三年搜考史¶
　　𫝊書日食者凡七而已昔春秋二百四十二年日¶
　　食凡三十六劉向猶以為乖氣致異至前漢二百¶
<pb:KR2m0009_WYG_282-14b>¶
　　一十二年而日食五十三則又數扵春秋之時後¶
　　漢百九十六年而日食七十二魏晋一百五十年¶
　　而日食七十九則愈數扵漢西都之丗矣春秋降¶
　　而戰國七雄競角争城争地斬艾其民伏尸百萬¶
　　以至扵始皇二丗生民之祸烈矣丗道之變極矣¶
　　乖氣所致謫見扵天宜不勝書而此二三百年之¶
　　間日食僅六七見焉何㢤盖史失其官不書扵册¶
　　故後丗無由考焉昔春秋日食必書晦朔與日日¶
<pb:KR2m0009_WYG_282-15a>¶
　　而不書晦朔與晦朔而不書日俱以為官失之今¶
　　秦初書日食者一則書月而不書日與晦朔周末¶
　　書日食者六則書年而并不書月其見扵史冊而¶
　　可考者鹵莽踈漏如此則其遺軼不書者可勝道¶
　　哉非日之果不食也¶
漢髙帝三年十月甲戌晦日有食之在斗二十度燕地¶
也後二年燕王臧荼反誅立盧綰為燕王後又反敗¶
十一月癸夘晦在虚三度齊地也後二年齊王韓信徙¶
<pb:KR2m0009_WYG_282-15b>¶
為椘王眀年廢為列侯後又反誅　九年六月乙未晦¶
日有食之既在張十三度¶
恵帝七年正月辛丑朔在危十三度谷永以為嵗首正¶
月朔日是為三朝尊者惡之五月丁夘先晦一日日有¶
食之㡬盡(師古曰㡬音距/依反後皆類此)在七星初劉向以為五月微¶
隂始起而犯至陽其占重至其八月宫車晏駕有吕氏¶
詐置嗣君之害京房易𫝊曰凡日食不以晦朔者名曰¶
薄人君誅将不以理賊臣将暴起日月雖不同宿隂氣¶
<pb:KR2m0009_WYG_282-16a>¶
盛薄日光也¶
髙后二年六月丙戌晦　七年正月己丑晦日有食之¶
既在營室九度為宫室中時髙后惡之曰此為我也眀¶
年應(師古曰謂/高后崩也)¶
文帝二年十一月癸卯晦在婺女一度　三年十月丁¶
酉晦在斗二十二度十一月丁卯晦在虛八度　後四¶
年四月丙辰晦在東井十三度　七年正月辛未朔¶
景帝三年二月壬午晦在胃二度　七年十一月庚寅¶
<pb:KR2m0009_WYG_282-16b>¶
晦在虚九度　中元年十二月甲寅晦　中二年九月¶
甲戌晦　三年九月戊戌晦㡬盡在尾九度　六年七¶
月辛亥晦在軫七度　後元年七月乙巳先晦一日在¶
翼十七度¶
武帝建元二年二月丙戌朔在奎十四度劉向以為奎¶
為卑賤婦人後有衛皇后自至微興䘚有不終之禍(師/古)¶
(曰皇后自殺/不終其位也)　三年九月丙子晦在尾二度　五年正¶
月己巳朔　元光元年二月丙辰晦七月癸未先晦一¶
<pb:KR2m0009_WYG_282-17a>¶
日在翼八度劉向以為前年髙園便殿災與春秋御廪¶
災後日食扵翼軫同其占内有女變外為諸侯其後陳¶
皇后廢江都淮南衡山王謀反誅日中時食従東北過¶
半晡時𣸪　元朔二年二月乙巳晦日有食之在胃三¶
度　六年十一月癸丑晦日有食之　元狩元年五月¶
乙巳晦日有食之在栁六度京房易𫝊推以為是時日¶
食從傍右法曰君失臣眀年公孫宏薨日食從傍左者¶
亦君失臣從上者臣失君従下者君失民　元鼎五年¶
<pb:KR2m0009_WYG_282-17b>¶
四月丁丑晦在東井二十三度　元封四年六月己酉¶
朔　太始元年正月乙巳晦　四年十月甲寅晦在斗¶
十九度　征和四年八月辛酉晦日有食之不盡如鉤¶
在亢二度晡時食從西北日下晡時𣸪¶
昭帝始元三年十一月壬辰朔在斗九度燕地也後四¶
年燕刺王謀反誅　元鳳元年七月己亥朔日有食之¶
㡬盡在張十二度劉向以為己亥而既其占重(孟康曰/已土亥)¶
(水也純隂故食為最/重也日食盡為既)後六年宫車晏駕卒以亡嗣¶
<pb:KR2m0009_WYG_282-18a>¶
宣帝地節元年十二月癸亥晦在營室十五度　五鳳¶
元年十二月乙酉朔在婺女十度　四年四月辛丑朔¶
在畢十九度是為正月朔慝未作左氏以為重異¶
元帝永光二年三月壬戌朔在婁八度　四年六月戊¶
寅晦在張七度　建昭五年六月壬申晦日有食之不¶
盡如鉤因入¶
成帝建始三年十二月戊申朔其亱未央殿中地震谷¶
永對曰日食婺女九度占在皇后地震蕭牆之内咎在¶
<pb:KR2m0009_WYG_282-18b>¶
貴妾(師古曰蕭墻謂門屏也蕭/肅也人臣至此加肅敬也)二者俱發眀同事異人¶
共掩制陽將害繼嗣也亶日食則妾不見(師古曰亶讀/曰但下例並)¶
(同/)亶地震則后不見異日而發則似殊事亡故動變則¶
恐不知是月后妾當失節之郵(師古曰郵與/尤同尤過也)故天因此¶
兩見其變若曰違失婦道隔遠衆妾(師古曰逺/音子萬反)妨絶繼¶
嗣者此二人也杜欽亦對曰日以戊申食時加未戊未¶
土也中宫之部其亱殿中地震此必適妾将有爭寵相¶
害而為患者(師古曰適/讀曰嫡)人事失扵下變象見扵上䏻應¶
<pb:KR2m0009_WYG_282-19a>¶
之以徳則咎異消忽而不戒則祸敗至(師古曰/忽怠亡)應之非¶
誠不立非信不行　河平元年四月己亥朔日有食之¶
不盡如鈎在東井六度劉向對曰四月交扵五月月同¶
孝恵日同孝昭東井京師地且既其占恐害継嗣日蚤¶
食時從西南起　三年八月乙卯晦在房　四年三月¶
癸丑朔在昴　陽朔元年二月丁未晦在胃　永始元¶
年九月丁巳晦谷永以京房易占對曰元年九月日蝕¶
酒亡莭之所致也獨使京師知之四國不見者若曰湛¶
<pb:KR2m0009_WYG_282-19b>¶
湎扵酒君臣不别禍在内也(師古曰湛讀曰/沈又讀曰耽也)　永始二¶
年二月乙酉晦谷永以京房易占對曰今年二月日食¶
賦斂不淂度民愁怨之所致也所以使四方皆見京師¶
陰蔽者若曰人君好治宫室大營墳墓賦斂兹重而百¶
姓屈竭(師古曰兹益也屈/盡也音其勿反)禍在外也　三年正月己卯¶
晦日有食之　四年七月辛未晦鄭興上疏言夫日月¶
交㑹數應在朔而頃年日食多在扵晦先時而合皆月¶
行疾也日君象月臣象君亢急則臣下促迫故行疾也¶
<pb:KR2m0009_WYG_282-20a>¶
　元延元年正月己亥朔劉向上疏臣向前數年言日¶
當食今連三年比食自建始以来二十嵗閒而八食率¶
二嵗六月而一發古今罕有易曰觀乎天文以察時變¶
昔孔子對魯哀公並言夏桀殷紂暴虐天下故歴失則¶
攝提失方孟陬無紀(孟康曰攝提星名也随斗杓建十孟/二月歴不正則失其所建首時為)¶
(正月/為陬)此皆易姓之變也¶
哀帝元夀元年正月辛丑朔日有食之不盡如鈎在營¶
室十度與恵帝七年同月日鮑宣上言今日食扵三始¶
<pb:KR2m0009_WYG_282-20b>¶
誠可畏懼小民正月朔日尚恐毁敗器物况日虧乎¶
二年三月壬辰晦¶
平帝元始元年五月丁巳朔在東井　二年九月戊申¶
晦日有食之既¶
　　凡漢著紀十二世二百一十二年日食五十三朔¶
　　十四晦三十六先晦一日三¶
光武建武元年正月庚午朔日有食之帝是年六月方¶
即位時猶為更始三年　二年正月甲子朔在危八度¶
<pb:KR2m0009_WYG_282-21a>¶
時丗祖初興天下賊亂未除虚危齊也賊張步擁兵據¶
齊上遣伏隆諭步許降旋𣸪叛稱王至五年中乃破¶
三年五月乙卯晦(潜潭巴曰乙夘食雷不行/雪殺草不長姦人入官)在栁十四¶
度栁河南也時丗祖在雒陽赤眉降賊樊崇謀作亂其¶
七月發覺皆伏誅(古今注曰四年五月/乙夘晦日有食之)　六年九月丙¶
寅晦(潜潭巴曰丙寅食乆旱多/有徵京房曰有小旱災)史官不見郡以聞(夲紀/都尉)¶
(詡以/聞)在尾八度(朱浮上疏以郡縣数代/群陽騷動所致見浮𫝊)　七年三月癸¶
亥晦(潜潭巴曰癸亥日食天人崩鄭興曰頃年/日食毎多在晦行疾也君亢急臣下促迫)在畢五¶
<pb:KR2m0009_WYG_282-21b>¶
度畢為邉兵秋隗囂反侵安㝎冬盧芳所置朔方雲中¶
太守各舉郡降(古今注曰九年七月丁酉十一年六/月癸丑十二月辛亥並日有食之)¶
十六年三月辛丑(潜潭巴曰辛/丑食主疑臣)在昴七度昴為獄事時¶
諸郡太守坐度田不實丗祖怒殺十餘人然後深悔之¶
　十七年二月乙未晦(潜潭巴曰乙未食天下多邪氣/欎欎蒼蒼京房曰君責衆庶暴)¶
(害/之)在胃九度胃為廩倉時諸郡新坐租之後天下憂怖¶
以榖為言故示象或曰胃供養之官也其十月廢郭皇¶
后詔曰不可以奉供養　二十二年五月乙未晦在栁¶
<pb:KR2m0009_WYG_282-22a>¶
七度京都宿也栁為上倉祭祀榖也近輿鬼輿鬼為宗¶
廟十九年中有司奏請立近帝四廟以祭之有詔廟䖏¶
所未㝎且就髙廟祫祭之至此三年遂不立廟有簡墮¶
心奉祖宗之道有闕故示象也　二十五年三月戊申¶
晦(潜潭巴曰戊申食地動揺侵/兵强一曰主兵弱諸侯争)在畢十五度畢為邉兵¶
其冬十月以武谿蠻夷為宼害伏波将軍将兵擊之(古/今)¶
(注曰二十六年二月/戊子日有食之盡)　二十九年丁巳朔(潜潭巴曰丁/巳食下有敗)¶
(兵/)在東壁為文章一名娵訾之口先是皇子諸王各招¶
<pb:KR2m0009_WYG_282-22b>¶
来文章談説之士去年中有人上奏諸王所招待者或¶
真偽雜受刑罰者子孫宜可分别扵是上怒詔捕諸王¶
客皆被以苛法死者甚多世祖不早為眀設刑禁一時¶
治之過差故天示象丗祖扵是改悔遣使悉理侵枉也¶
　三十一年五月癸酉晦(潜潭巴曰癸酉食連陰/不觧淫雨毁山有兵)在栁¶
五度京都宿也自二十一年示象至此十年後二年宫¶
車晏駕　中元元年十一月甲子晦在斗二十八度斗¶
為廟主爵祿儒説十一月甲子時王日也又為星紀主¶
<pb:KR2m0009_WYG_282-23a>¶
爵祿其占重¶
眀帝永平三年八月壬申晦(潜潭巴曰壬申食/水滅陽潰隂𣣔翔)在氐三¶
度氐為宿宫是時眀帝作北宫(古今注曰四年八月丙/寅時加未日有食之五)¶
(年乙未朔日有食之京候者不覺河南五郡國三十/已上六年六月庚辰晦日有食之時雒陽候者不覺)¶
八年十月(古今注曰/十二月)壬寅晦日有食之既(潜潭巴曰壬/寅食天下苦)¶
(兵大臣/驕横)在斗十一度斗吴也廣陵扵天文屬吴後二年¶
廣陵王荆坐謀反自殺　十三年十月(古今注曰/閏八月)甲辰¶
晦(潜潭巴曰甲辰/食四騎脅大水)在尾十七度(京房占曰主后夀/命絶後有大水)　十¶
<pb:KR2m0009_WYG_282-23b>¶
六年五月戊午晦(潜潭巴曰戊午/食乆旱榖不傷)在栁十五度儒説五¶
月戊午猶十一月甲子也又宿在京都其占重後二年¶
宫車晏駕　十八年十一月甲辰晦在斗二十一度是¶
時眀帝既崩馬太后制爵祿故陽不勝¶
章帝建初五年二月庚辰朔(潛潭巴曰庚辰食/彗星東至有宼兵)在東壁¶
八度例在前建武二十九年是時羣臣争經多相毁者¶
(又别占云庚/辰食乆旱)　六年六月辛未晦(潜潭巴曰辛/未食大水)在翼六¶
度翼主遠客冬東平王蒼等来朝眀年正月蒼薨　元¶
<pb:KR2m0009_WYG_282-24a>¶
和元年八月乙未晦史官不見他官以聞日在氐四度¶
(星占曰天下/災期三年)¶
和帝永元二年二月壬午(潜潭巴曰壬午/食乆兩旬望)史官不見涿¶
郡以聞日在奎八度(京易占曰三公與諸侯相賊弱其/君王應而日食三公失國後旱且)¶
(水臣昭以為三公/宰輔之位即竇憲)　四年六月戊戌朔(潜潭巴曰戊戌/食有土殃主后)¶
(死天下諒隂京房/占曰婚嫁家欲戮)在七星二度主衣裳又日行近軒轅¶
左角為太后族是月十九日(按本紀庚申幸北宫詔捕/憲等庚申月二十三日)¶
上免太后兄弟竇憲等官遣就國選嚴能相扵國蹙迫¶
<pb:KR2m0009_WYG_282-24b>¶
自殺　七年四月辛亥朔(潜潭巴曰辛/亥食子為䧺)在觜觿為葆旅¶
主收斂儒説葆旅宫中之象收斂貪妬之象是嵗鄧貴¶
人始入眀年三月隂皇后立鄧貴人有寵隂后妬忌之¶
後遂坐廢一曰是将入參參伐為斬刈眀年七月越騎¶
校尉馮柱捕斬匈奴温禺犢王烏居戰　十二年秋七¶
月辛亥朔在翼八度荆州宿也眀年冬南郡蠻夷反為¶
宼　十五年四月甲子晦在東井二十二度東井主酒¶
食之宿也婦人之職無非無儀酒食是議去年冬鄧皇¶
<pb:KR2m0009_WYG_282-25a>¶
后立有丈夫之性與知外事故天示象是年雨水傷稼¶
安帝永初元年三月二日癸酉在胃二度主廪倉是時¶
鄧太后専政去年大水傷稼倉廪為虚(古今注曰三年/三月日有食之)¶
　五年正月庚辰朔在虚八度正月王者綂事之正日¶
也虚空名也是時鄧太后攝政安帝不得行事俱不淂¶
其正若王者位虚故扵正月陽不克示象也扵是隂預¶
乗陽故蠻夷並為宼害西邉諸郡皆至虚空　七年四¶
月丙申晦(潜潭巴曰丙申食諸侯相攻京房占曰君/臣暴虐臣下横恣上下相賊後有地動)在¶
<pb:KR2m0009_WYG_282-25b>¶
東井一度　元初元年十月戊子朔(潜潭巴曰戊子食/宫室内媱雌必惑)¶
(䧺京房占曰妻欲&KR0675;夫/九族夷滅後有大水)在尾十度尾為後宫継嗣之宫¶
也是時上甚幸閻貴人将立故示不善將為繼嗣禍也¶
眀年四月遂立為后後遂與江京耿寳等共讒太子廢¶
之　二年九月壬午晦在心四度心為王者眀乆失位¶
也　三年三月二日辛亥在婁五度史官不見遼東以¶
聞　四年二月乙亥朔(潜潭巴曰乙亥食東國𤼵兵京/房占曰諸侯上侵以自益近臣)¶
(盜竊以為積天子/未知日為之食)在奎九度史官不見七郡以聞奎主¶
<pb:KR2m0009_WYG_282-26a>¶
武庫兵其年十月八日壬戌武庫火燒兵噐也　五年¶
八月丙申朔在翼十八度史官不見張掖以聞(潜潭巴/曰丙申)¶
(食夷狄内攘石氏占曰王/者失禮宗廟不親其嵗旱)　六年十二月戊午朔日有¶
食之幾盡地如昏状(古今注曰星盡見春秋緯曰日食/既君行無常公輔不修徳夷狄强)¶
(侵萬/事錯)在湏女十一度女主惡之後二嵗三月鄧太后崩¶
　永寜元年七月乙酉朔(潜潭巴曰乙酉食仁義不眀/賢人消亰房占曰君弱臣強)¶
(司馬将兵/反征其主)在張十五度史官不見酒泉以聞(石氏占曰/日食張王)¶
(者失/禮)　延光三年九月庚寅晦(京房占曰骨肉/相賊後有水)在氐十¶
<pb:KR2m0009_WYG_282-26b>¶
五度氐為宿宫宫中宫也時上聽中常侍江京樊豐及¶
阿母王聖等讒言廢皇太子　四年三月戊午朔在胃¶
十二度隴西酒泉朔方各以状上史官不覺¶
順帝永建二年七月甲戌朔日有食之(潜潭巴曰甲戌/食草木不滋主)¶
(命不行京房占曰近臣/欲戮身及戮辱後小旱)在翼九度　陽嘉四年閏月丁¶
亥朔(潜潭巴曰丁亥食匿謀滿/玉堂京房占曰君臣無别)在角五度史官不見零¶
陵以聞(按張衡為太史令表奏云今年三月朔方覺日/食北郡懼有兵患臣愚以為可勅北邉瀕塞郡)¶
(縣眀烽火逺斥候深蔵固閉無/令穀畜外露不詳是何年三月)　永和三年十二月戊¶
<pb:KR2m0009_WYG_282-27a>¶
戌朔在湏女十一度史官不見會稽以聞眀年中常侍¶
張逵等謀譛皇后父梁商𣣔作亂推考逵等伏誅也¶
五年五月己丑晦(潜潭巴曰日食/己丑天下唱之)在東井三十三度東¶
井三輔宿也又近輿鬼輿鬼為宗廟其秋西羗為宼至¶
三輔陵園　六年九月辛亥晦在尾十一度尾主後宫¶
繼嗣之宫也以為繼嗣不興之象¶
桓帝建和元年正月辛亥朔日有食之在營室三度史¶
官不見郡國以聞是時梁太后攝政　三年四月丁卯¶
<pb:KR2m0009_WYG_282-27b>¶
晦(潜潭巴曰丁卯食有旱有兵亰房/占曰諸侯欲戮後有裸蟲之殃)在東井二十三度¶
例在永元十五年東井主法梁太后又聴兄冀枉殺公¶
卿犯天法也眀年太后崩　元嘉二年七月二日庚辰¶
在翼四度史官不見廣陵以聞(亰房占曰庚辰食君易/賢以剛卒以自傷後有)¶
(水/)翼主倡樂時上好樂過(阮籍樂論曰桓帝聞琴悽愴/傷心倚床而悲慷慨長息曰)¶
(善乎㢤為琴若/此一而足矣)　永興二年九月丁卯朔在角五度角¶
鄭宿也十一月泰山盜賊群起刼殺長吏泰山扵天文¶
属鄭　永夀三年閏月庚辰晦在七星二度史官不見¶
<pb:KR2m0009_WYG_282-28a>¶
郡國以聞例在永元四年後二嵗梁皇后崩冀兄弟被¶
誅　延熹元年五月甲戌晦在柳七度亰都宿也(梁兾/别傳)¶
(曰常侍徐璜白言臣竊見道術家常言漢死在戌亥今/太嵗在丙戌五月甲戌日食栁宿朱雀漢家之貴國宿)¶
(分周地今亰師是也史官上占去重見輕璜召太史陳/援詰問乃以寔對兾恐援不為隐諱使人隂求其短𤼵)¶
(摘上聞上以亡失候儀/不敬有司奏收殺獄中)　八年正月丙申晦在營室十¶
三度營室之中女主象也其二月癸亥鄧皇后坐酗上¶
送暴室令自殺家屬被誅吕太后崩時亦然　九年正¶
月辛卯朔(潜潭巴曰辛夘/食臣伐其主)在營室三度史官不見郡國¶
<pb:KR2m0009_WYG_282-28b>¶
以聞谷永以為三朝尊者惡之其眀年宫車晏駕　永¶
康元年五月壬子晦(潜潭巴曰壬子食/妃后專恣女謀王)在輿鬼一度儒¶
説壬子淳水日陽不克将有水害其八月六州大水渤¶
海盜賊¶
靈帝建寜元年五月丁未朔(潜潭巴曰丁/未食王者崩)冬十月甲辰¶
晦日有食之　二年十月戊戌朔右扶風以聞　三年¶
三月丙寅晦梁相以聞　四年三月辛酉朔(潜潭巴曰/辛酉食女)¶
(謀王谷永上書飲酒無節君臣不别姦邪𣣔起傳曰酒/無莭兹為荒厥異日食厥咎亡靈帝好為商估飲扵宫)¶
<pb:KR2m0009_WYG_282-29a>¶
(人之/肆也)　熹平二年二月癸酉晦在虚二度是時中常侍¶
曹節王甫等専權(蔡邕上書曰四年正月朔日體微傷/羣臣服赤幘赴宫門之中無救乃各)¶
(罷歸夫有大異隐而不宣/求御過是已事之甚者)　六年十月癸丑朔趙相以¶
聞(谷永上書賦斂滋重不頋黎民百/姓虚竭則日食将有潰叛之變)　光和元年二月¶
辛亥朔十月丙子晦在箕四度箕為後宫口舌是月上¶
聽讒廢宋皇后(按本傳盧植上書丙子食自已過午既/食之後雲霧晻暖陳八事以諌蔡邕對)¶
(問曰詔問踐祚以来災眚屢見頻嵗日食地動風雨不/時疫厲流行勁風折木河淮盛溢臣聞陽㣲則日食隂)¶
(盛則地動思亂則風貌失則雨視闇則疾簡宗廟水不/潤下川流滿溢眀君臣上下抑陰尊陽修五事扵聖躳)¶
<pb:KR2m0009_WYG_282-29b>¶
(致精慮扵共/御其救之也)　二年四月甲戌朔　四年九月庚寅朔¶
(潜潭巴曰庚寅食将/相誅大水多死傷)在角六度　中平三年五月壬辰¶
晦(潜潭巴曰壬辰食/河決海乆霧連隂)　六年四月丙午朔其月浃辰宫¶
車晏駕¶
獻帝初平四年正月甲寅朔在營室四度(潜潭巴曰甲/寅食雷電擊)¶
(殺骨肉/相攻)是時李㴶郭汜專政(袁宏紀曰未食八刻太史/令王立奏曰日晷過度無)¶
(有變也扵是朝臣皆賀帝宻令尚書候焉未晡一刻而/食尚書賈詡奏曰立伺候不眀疑誤上下太尉周忠職)¶
(所典掌請皆治罪詔曰天道逺事騐難眀且災異應政/而至雖探道知幾焉䏻無失而欲歸咎史官益重朕之)¶
<pb:KR2m0009_WYG_282-30a>¶
(不徳也弗從扵是避正/殿寢兵不聽事五日)　興平元年六月乙巳晦　建¶
安五年九月庚午朔(潜潭巴曰庚午/食後火燒官兵)　六年十月癸未¶
朔　十三年十月癸未朔(潜潭巴曰癸未/食仁義不眀)在尾十二度¶
　十五年二月乙巳朔　十七年六月庚寅晦　二十¶
一年五月己亥朔(潜潭巴曰己亥食/小人用事君子縶)　二十四年二月¶
壬子晦¶
　　凡漢中興十二丗百九十六年日蝕七十二朔三¶
　　十六晦二十七月二日三¶
<pb:KR2m0009_WYG_282-30b>¶
　¶
　¶
　¶
　¶
　¶
　¶
　¶
　文獻通考卷二百八十二¶
