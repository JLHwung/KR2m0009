# -*- mode: mandoku-view; -*-
#+TITLE: 文獻通考
#+DATE: 2015-08-24 22:49:34.368199
#+PROPERTY: ID KR2m0009
#+PROPERTY: BASEEDITION WYG    
#+PROPERTY: JUAN 卷一百三 
<pb:KR2m0009_WYG_103-1a>¶
欽定四庫全書¶
　文獻通考卷一百三¶
　　鄱　陽　馬　　端　臨　貴　與　　著¶
　宗廟考十三¶
　　功臣配享¶
殷盤庚王若曰古我先王暨乃祖乃父胥及逸勤予敢¶
動用非罰(言古之君臣相與同勞逸子孫所宜/法之我豈敢動用非常之罰脅汝乎)世選爾¶
勞予不掩爾善(選數也/掩蔽也)兹予大享於先王爾祖其從與¶
<pb:KR2m0009_WYG_103-1b>¶
享之(古者天子錄功臣配食於廟/大享烝嘗也所以不掩汝善)¶
周禮夏官司勲王功曰勲(輔成王業/若周公)國功曰功(保全國/家若伊)¶
(尹/)民功曰庸(法施於人/若后稷)事功曰勞(以勞定/國若禹)治功曰力(制/法)¶
(成治若/咎繇)戰功曰多(克戰出竒若韓信陳平司馬/法曰尚多前勇謂敵功多)凡有功¶
者銘書於王之太常祭於大烝司勲詔之(銘之言名也/生則書於王)¶
(旌以識其人與其功也死則於烝/先王祭之詔謂告其神以辭也)¶
漢制祭功臣於庭生時侍讌於堂死則降在庭位與士¶
庶為列¶
<pb:KR2m0009_WYG_103-2a>¶
魏齊王景元五年詔祀故尚書令荀攸於太祖廟庭(臣/松)¶
(之以為故魏氏配享不及荀彧蓋以其末年異議又位/非魏臣故也至於升程昱而遺郭嘉先鍾繇而後荀攸)¶
(則末詳厥極也徐佗謀逆而許禇心動忠誠之至逺同/於日磾且潼闗之危非禇不濟禇之功烈有過典韋今)¶
(祀韋而不及禇/文之所未逹也)¶
　魏髙堂隆議曰按先典祭祀之禮皆依生前尊卑之¶
　叙以為位次功臣配享於先王像生時侍讌讌禮大¶
　夫以上皆升堂以下則位於庭其餘則與君同牢至¶
　於俎豆薦羞唯君備矣公降於君卿大夫降於公士降¶
<pb:KR2m0009_WYG_103-2b>¶
　於大夫使功臣配食於烝祭所以尊崇其徳明其勲¶
　以勸嗣臣也議者欲從漢氏祭之於庭此為貶損非¶
　寵異之謂也貴者取貴骨賤者取賤骨(凡牲體前/貴後賤)今¶
　使配食者因君之牢以貴賤為俎庻合事宜周志曰¶
　勇則害上不登於眀堂共用為之勇(共用死/國用)言有勇¶
　而無義死不登堂而配食此即配食之義位在堂之¶
　眀證也下為北面三公朝立之位耳讌則脫屨升堂¶
　不在庭也凡獻爵有十二九七五三之差君禮大夫¶
<pb:KR2m0009_WYG_103-3a>¶
　三獻太祝令進三爵於配食者可也¶
晉散騎常侍任茂議按魏功臣配食之禮敘六功之勲¶
祭陳五事之品或祀之於一代或𫝊之於百代蓋社稷¶
五祀所謂𫝊之於百代者古之王臣有眀徳大功若勾¶
龍之能平水土柱之能殖百榖則祀社稷異代不廢也¶
昔湯既勝夏欲遷其社不可乃遷稷而周棄徳可代柱¶
而勾龍莫廢也若四敘之屬分主五方則祀為貴神𫝊¶
之異代載之春秋非此之𩔖則雖眀如咎繇勲如伊尹¶
<pb:KR2m0009_WYG_103-3b>¶
功如吕尚各於當代祀之不祭於異代也然則伊尹於¶
殷雖有王功之茂不配食於周之清廟矣今之功臣論¶
其勲蹟比咎繇伊尹呂尚猶或未及凡云配食各配食¶
於主也今主遷廟臣宜從享大司馬石苞等議魏氏代¶
功臣宜歸之陳留國使修常祀允合事理¶
梁武帝初何佟之議曰禘於夏首物皆未成故為小祫¶
於冬萬物皆成其禮斯大近代禘祫並及功臣有乖古¶
典請唯祫祭不及功臣從之¶
<pb:KR2m0009_WYG_103-4a>¶
唐太宗貞觀禮祫享功臣配享於廟庭禘享則不配後¶
又令禘祫之日功臣並得配享初太常卿韋縚等議功¶
臣祫享之日配享於廟庭禘及時享則皆不預其議遂¶
行至開元初復令禘之日亦皆配享非舊典也配享位¶
在各帝廟庭太階之東少南西向以北為上¶
髙祖廟六人　贈司空淮安靖王神通贈司空河間元¶
王孝㳟尚書右僕射鄖節公殷開山贈民部尚書渝襄¶
公劉政㑹並貞觀十四年十月十五日敇贈司徒周定¶
<pb:KR2m0009_WYG_103-4b>¶
公武士彠顯慶四年三月七日敇文眀元年停贈太子¶
太師魏國公裴寂贈禮部尚書魯國公劉文靖並天寳¶
六載正月十三日敇(開元禮無武士/彠裴寂劉文静)¶
太宗廟七人　贈太尉梁文昭公房元齡贈司徒申文¶
獻公髙士㢘贈尚書左僕射蔣忠公屈突通並貞觀二¶
十三年九月二十四日敇至永徽四年二月房元齡以¶
子遺愛反停配享贈太尉鄭文貞公魏徴神龍二年閏¶
二月十五日敇太尉趙國公長孫無忌贈司徒衞景武¶
<pb:KR2m0009_WYG_103-5a>¶
公李靖司空莱成公杜如晦並天寳六載正月十二日¶
敇(開元禮無長孫無/忌李靖杜如晦)¶
髙宗廟六人　贈太尉貞武公李勣贈開府儀同三司¶
北平定公張行成贈揚州大都督髙陽㳟公許敬宗贈¶
尚書右僕射髙唐忠公馬周並垂拱二年正月十一日¶
敇其許敬宗神龍二年閏二月一日有敇停尚書右僕¶
射河南文忠公禇遂良贈司徒蓚縣憲公髙季輔贈司¶
空樂成文獻公劉仁軌並天寳六載正月十二日敇(開/元)¶
<pb:KR2m0009_WYG_103-5b>¶
(禮無許敬宗禇遂/良髙季輔劉仁軌)¶
中宗廟八人　侍中譙國公桓彦範侍中平陽愍王敬¶
暉中書令漢南郡王張柬之贈太尉博陸文獻王崔元¶
暐中書令南郡王袁恕已並開元六年六月二十二日¶
敇司空梁文恵公狄仁傑贈尚書左僕射齊正公魏元¶
忠贈太子少保琅琊郡公王同皎並天寳六載正月十¶
二日敇(開元禮無狄仁傑/魏元忠王同皎)¶
睿宗廟二人　贈司空許文正公蘇瓌尚書左丞相徐¶
<pb:KR2m0009_WYG_103-6a>¶
文獻公劉幽求並開元六年六月二十三日敇¶
元宗廟三人　贈太師燕文正公張說贈太子太師代¶
國公郭元振中書令趙國公王琚(檢年月/未獲)¶
肅宗廟二人　贈太師韓文憲公苖晋卿大歴四年十¶
月七日敇贈太尉翼獻穆公裴冕元和四年八月敇¶
代宗廟一人　贈太尉汾陽忠武王郭子儀建中二年¶
十一月敇¶
徳宗廟三人　贈太師西平忠武王李晟贈太尉忠烈¶
<pb:KR2m0009_WYG_103-6b>¶
公叚秀實並元和四年八月敇贈太師忠武公渾瑊元¶
和四年九月四日敇¶
憲宗廟四人　贈司徒宣懿公杜黄裳贈太師裴度㑹¶
昌六年十月敇贈司徒威武公髙崇文贈太尉李愬㑹¶
昌六年十一月敇¶
　唐開元禮¶
　　祫禘以功臣配享儀¶
諸座各設版於座首(其版文各具/題官爵姓名)每座各設壺罇二於¶
<pb:KR2m0009_WYG_103-7a>¶
左北向元酒在西加勺羃置爵於罇下設洗於終獻罍¶
洗東南北向太廟令與良醖令以齊實罇如常堂上設¶
饌訖太官令帥進饌者出奉饌入祝迎引於座左各設¶
於座前太官令以下出祝還罇所初亞獻將軍贊引引¶
獻官詣罍洗盥手洗爵詣酒罇所執罇者舉羃獻官酌¶
酒諸助奠者皆酌酒訖贊引引獻官進詣首座前東面¶
奠爵贊引引還夲位於獻官進奠諸助奠者各進奠於¶
座還罇所於堂上徹豆祝進首座前徹豆還罇所¶
<pb:KR2m0009_WYG_103-7b>¶
　順宗既葬議祧遷中宗廟有司疑曰五王有安社稷¶
　功若遷中宗則配享永絶判集賢院事蔣乂曰禘祫¶
　功臣乃合食太廟中宗廟雖毁而禘祫並陳太廟此¶
　則五王配食與初一也由是遷廟遂定¶
後唐眀宗長興二年詔故昭義節度使李嗣昭故幽州¶
節度使周徳威故汴州節度使符存審配享莊宗廟庭¶
宋真宗咸平二年詔以故太師贈尚書令追封韓王趙¶
普配享太祖廟庭仍遣官奏告本室　太常禮院言凖¶
<pb:KR2m0009_WYG_103-8a>¶
詔定配享功臣禘祫之日祀儀請令有司先事設幄次¶
布褥位於廟庭東門内道南當所配室西向設位版方¶
七寸厚一寸半籩豆各二簠簋俎各一知廟卿奠爵再¶
拜詔可¶
神宗元豐三年詳定郊廟奉祀禮文所言謹按書盤庚¶
曰兹予大享於先王爾祖其從與享之周禮司勲凡有¶
功者祭於大烝然則書之所謂大享即禮之所謂大烝¶
也烝冬祭也謂之大者物成衆多之時其祭比三時為¶
<pb:KR2m0009_WYG_103-8b>¶
大也方是時百物皆報焉祭有功宜矣禮記祭統衞孔¶
悝之鼎銘曰勤大命施於烝彛鼎後世烝祭不及功臣¶
既不合禮而禘祫及之事不經見梁初誤禘功臣何佟¶
之以謂夏物未成而禘功臣為非典禮唐韋挺亦云今¶
禘祫以功臣配享而冬烝不及與經不合蓋因仍之誤¶
也伏請每遇冬烝以功臣配享其禘祫配享罷之詔凡¶
冬享禘祫及親祠功臣並配享¶
髙宗紹興四年太常少卿江端友請眀堂前一日差官¶
<pb:KR2m0009_WYG_103-9a>¶
詣七祀功臣位行禮緣即今權於温州真華宫奉安宗¶
廟比在京事體不同欲依紹興元年眀堂更不排辦從¶
之¶
十八年監登聞鼓院徐璉言國家逺稽三代肇建原廟¶
凡是佐命配享與夫當時輔弼勲勞之臣繪像於廟庭¶
以示不㤀崇徳報功之意累朝佐命配享功臣不過十¶
餘人今之臣僚與其家之子孫必有存其繪像者望詔¶
有司尋訪復摹於景靈宫庭之壁非獨假寵諸臣之子¶
<pb:KR2m0009_WYG_103-9b>¶
孫所以増重祖宗之徳業以為臣子之勸禮部討論欲¶
下諸路轉運司委所管州軍尋訪配享功臣之家韓王¶
趙普周王曹彬太師薛居正石熙載鄭王潘羙太師李¶
沆王旦李繼隆王曾吕夷簡侍中曹瑋司徒韓琦太師¶
曽公亮富弼司馬光韓忠彦各令摹寫貌像投納繪畫¶
於景靈宮庭壁從之¶
孝宗乾道五年太常少卿林栗等言孟冬祫享在近欽¶
宗皇帝廟庭配享臣僚尚虚其位當時遭值艱難莫救¶
<pb:KR2m0009_WYG_103-10a>¶
淪胥臣僚䍐可稱述而以身狥國名節暴著者不無其¶
人雖生前官品不應配享之科然事變非常難拘定制¶
(栗意指/李若水)乞特詔侍從臺諌集議以聞從之¶
　右侍郎官曽逮言昔元祐中神宗未有配享朝廷依¶
　例權塑二侍臣吏部尚書汪應辰言欽宗所圖共政¶
　之臣皆未有能勝其任者若應故事姑令備數上非¶
　所以尊宗廟下非所以勸有功誠如太常所言當時¶
　死事之臣非一今欲令配享考究本末差次輕重有¶
<pb:KR2m0009_WYG_103-10b>¶
　所取捨尤不可以輕易昔唐文宗武宗皆無配享功¶
　臣本朝太祖英宗既無御集亦不建閣蓋崇奉祖宗¶
　必審其實必當於理不虚尚文飾以茍塞人情而已¶
　既無可配享者乞更不集議從之¶
光宗紹熙元年詔呂頤浩趙鼎韓世忠張俊並已配享¶
髙宗皇帝廟庭繪像訖各許長房陳乞恩例一名¶
　中書門下省檢㑹元豐五年詔景靈宮繪像舊臣推¶
　恩本支下兩房以上取不食祿者均有無取齒長者¶
<pb:KR2m0009_WYG_103-11a>¶
　若子孫亦繪像本房不食禄更不取别房應推恩人¶
　願與以次别房者聼元祐七年詔故相富弼配享神¶
　宗廟庭其子紹延特差江陵府通判仍與子孫一名¶
　恩澤崇寜二年詔哲宗皇帝神御殿繪像文武臣僚¶
　並與子若孫一人初品官故有是命¶
宋配享功臣¶
太祖　太師贈尚書令韓王趙普　樞宻使贈中書令¶
濟陽郡王曹彬¶
<pb:KR2m0009_WYG_103-11b>¶
太宗　司空同中書門下平章事贈太尉中書令薛居¶
正　右僕射贈侍中石熙載　忠武軍節度使同中書¶
門下平章事贈中書令潘羙¶
真宗　右僕射同中書門下平章事贈太尉中書令李¶
沆　太尉贈太師尚書令王旦　忠武軍節度使同中¶
書門下平章事中書令李繼隆¶
仁宗　左僕射贈尚書令王曽　太尉贈尚書令呂夷¶
簡　彰武軍節度使贈侍中曹瑋¶
<pb:KR2m0009_WYG_103-12a>¶
英宗　司徒兼侍中贈尚書令韓琦　太傅兼侍中贈¶
太師中書令曽公亮¶
神宗　寜武軍節度使守司徒開府儀同三司贈太師¶
富弼(紹聖元年詔以故觀文殿大學士集禧觀使守司/空荆國公贈太傅王安石配享三年罷富弼配享)¶
(髙宗建炎二年詔罷王/安石仍以富弼配享)¶
哲宗　左僕射贈太師温國公司馬光(徽宗崇寜元年/詔以觀文殿大)¶
(學士贈太師蔡確配享髙宗建炎元/年詔蔡確罷配享以司馬光代之)¶
徽宗　左光禄大夫尚書左僕射兼門下侍郎贈太師¶
<pb:KR2m0009_WYG_103-12b>¶
魏國公韓忠彦¶
髙宗　左僕射贈太師秦國公呂頤浩　左僕射追復¶
特進觀文殿學士趙鼎　太傅鎮南武安寧國軍節度¶
使贈太師蘄王韓世忠　太師静江寜武靖海軍節度¶
使贈循王張俊¶
孝宗　左丞相贈太師魯國公陳康伯　右丞相太師¶
追封越王史浩¶
光宗　右丞相贈太師葛邲¶
<pb:KR2m0009_WYG_103-13a>¶
　　建炎以来朝野雜記祖宗故事大臣配享皆祔廟¶
　　後議之若趙韓王曹秦王之配享太祖蓋真宗咸¶
　　平時而韓魏王曽魯公之配享英宗皆其身薨日¶
　　降制亦在祔廟十數年後永思陵復土翰林學士¶
　　洪邁言聖神武文憲孝皇帝祔廟有期所有配食¶
　　臣僚先期議定臣兩䝉宣諭欲用文武臣各兩人¶
　　文臣故宰相贈太師秦國公諡忠穆吕頤浩特進¶
　　觀文殿大學士諡忠簡趙鼎武臣太師蘄王諡忠¶
<pb:KR2m0009_WYG_103-13b>¶
　　武韓世忠太師魯王諡忠烈張浚此四人皆一時¶
　　名將相合於天下公論望付侍臣詳議以聞議者¶
　　皆以為宜遂從之秘書少監楊萬里獨謂張丞相¶
　　浚不與配食為非宜争之不能因補外去國焉孝¶
　　宗既祔廟詔以故相陳康伯侑食寳文閣待制吳¶
　　總上疏請以其父璘配享廟庭不報¶
　　祀先代帝王賢士(修陵墓附/)¶
祭法　夫聖王之制祭祀也法施於民則祀之以死勤¶
<pb:KR2m0009_WYG_103-14a>¶
事則祀之以勞定國則祀之能禦大菑則祀之能捍大¶
患則祀之是故厲山氏之有天下也其子曰農能殖百¶
榖夏之衰也周棄繼之故祀以為稷共工氏之覇九州¶
也其子曰后土能平九州故祀以為社帝嚳能叙星辰¶
以著衆堯能賞均刑法以義終舜勤衆事而野死鯀鄣¶
鴻水而殛死禹能修鯀之功黄帝正名百物以眀民共¶
財顓頊能修之契為司徒而民成㝠勤其官而水死湯¶
以寛治民而除其虐文王以文治武王以武功去民之¶
<pb:KR2m0009_WYG_103-14b>¶
菑此皆有功烈於民者也(厲山力世反左傳作烈山共/音恭彰音章殛紀力反去起)¶
(吕反嚳口毒反顓音専頊許玉反厲春秋傳曰封為上/公祀為大神厲山氏炎帝也起於  山或曰有烈山氏)¶
(棄后稷名也共工氏無録而王謂之覇在太昊炎帝之/間著衆謂使民興事知休作之期也賞賞善謂禪舜封)¶
(禹稷等也能刑謂去四凶義終謂既禪二十八載乃死/也野死謂征有苖死於蒼梧也殛死謂不能成其功也)¶
(明民謂使之衣服有章也民成謂知五教之禮也㝠契/六世之孫也其官元冥水官也虐菑謂桀紂也烈業也)¶
(及疏曰法施於民則祀之者若神農及后土帝嚳與堯/  黄帝顓頊與契之屬是也以死勤事則祀之者若舜)¶
(及鯀㝠是也以勞定國則祀之者若禹是也能禦大菑/及能捍大患則祀之者若湯及文武是也其子曰農能)¶
(殖百榖農謂厲山氏後世子孫名柱能殖百榖故國語/云神農之名柱作農官因名農是也夏之衰也周棄繼)¶
<pb:KR2m0009_WYG_103-15a>¶
(之者以夏末湯遭大旱七年欲變置社稷故廢農祀棄/故祀以為稷者謂農及棄皆祀之以配稷之神其子曰)¶
(后土能平九州故祀以為社者是共工後世之子孫為/后土之官后君也為君而掌土能治九州五土之神故)¶
(祀以為配社之神鯀鄣洪水而殛死者鯀塞水無功而/被堯殛死於羽山亦是有㣲功於人故得祀之若無㣲)¶
(功烏能治水黄帝正名百物者土雖有百物而未有名/黄帝為物作名正名其體也以明民者謂垂衣裳使貴)¶
(賤分眀得其所也共財者謂山澤不鄣教民取百物以/自贍也其如上事故得祀之顓頊能修之者謂能修黄)¶
(帝之法契為司徒而民成者契為堯之司徒掌五教故/民之五教得成㝠勤其官而水死者㝠契六世孫其官)¶
(元㝠水/官也)¶
　　朱子語録問祭先賢先聖如何曰有功徳在人人¶
<pb:KR2m0009_WYG_103-15b>¶
　　自當報之古人祀五人帝只是如此後世有箇新¶
　　生底神道緣衆人心邪向他他便盛如狄仁傑只¶
　　留泰伯伍子胥廟壊了許多廟其鬼亦不能為害¶
　　緣是他見得無這物事了因舉上蔡云可者欲人¶
　　致生之故其鬼神不可者欲人致死之故其鬼不¶
　　神¶
秦始皇三十七年出㳺十一月至雲夢望祀虞舜於九¶
疑山上㑹稽祭大禹¶
<pb:KR2m0009_WYG_103-16a>¶
漢髙祖二年或言周興而邑立后稷之祠至今血食天¶
下於是髙祖制詔天下立靈星祠常以嵗時祠以牛(注/云)¶
(后稷祠而謂之靈/星者以稷配靈星)¶
　漢舊儀五年修復周家舊祀祀稷於東南常以八月¶
　祭以太牢舞者七十二人冠者五六三十人童子六¶
　七四十二人為民祈榖報功¶
武帝時有人言古者天子以春觧祠祠黄帝用一梟破¶
鏡(張晏曰黄帝五帝之首也春嵗之始也梟惡逆之鳥/方士云以嵗始祓除凶災令神仙之帝食惡逆之物)¶
<pb:KR2m0009_WYG_103-16b>¶
(梟食母黃帝欲絶其𩔖使百司皆用焉漢使東郡送梟/食以二月初五日作羮以賜百官所謂觧祠者謂觧罪)¶
(求福/也)¶
明帝永平二年遣使者以中牢祠蕭何霍光帝謁陵園¶
過式其墓¶
章帝元和春東廵狩使使者奉一太牢祠帝堯於濟隂¶
後主景曜六年詔為丞相諸葛亮立廟於沔陽¶
　先時所在各請為亮立廟不許百姓遂私祭之或以¶
　為可立於京師禪不納歩兵校尉習崇中書侍郎向¶
<pb:KR2m0009_WYG_103-17a>¶
　充等言於禪曰自漢以来小徳而圖形立廟者多矣¶
　况亮徳範遐邇勲盖季世而烝嘗止於私門廟貌闕¶
　而莫立非所以存徳念功逺追在昔也今若盡從人¶
　則黷而無典建之京師又逼宗廟宜因近其墓立之¶
　沔陽使所屬以時賜祭凡其臣故欲奉祠者皆限至¶
　廟斷其私祀從之¶
　　何承天曰周禮凡有功者祭於大烝故後代遵之¶
　　元勲配享充等曽不是式禪又從之盖非禮也¶
<pb:KR2m0009_WYG_103-17b>¶
東晉孝武帝寧康三年七月故事禮臯陶於廷尉寺新¶
禮移祀於律署以同祭先聖於太學舊祀以社日新改¶
用孟秋以應秋政(虞摰按虞書臯陶作士惟明克允國/重其功人思其當是以獄官禮其神)¶
(繫者致其祭功在斷獄之成不在律令之始也太學之/祠義重太常故祭於太學律之署卑於廷尉故祀於署)¶
(是去重而就輕律非正署興廢無常宜如舊祀於廷尉/祭用仲春義取重生改用孟秋以應刑殺理未足以相)¶
(易宜定祭禮/皆如舊制)¶
後魏文成帝東廵歴嶠山祀黄帝孝文太和十六年詔¶
曰法施於人祀有明典立功垂惠祭有常式其孟春應¶
<pb:KR2m0009_WYG_103-18a>¶
祀者頃以事殷遂及今日可令以仲月而享祀焉凡在¶
祀令者有五帝堯樹則天之功興巍巍之治可祀於平¶
陽虞舜播太平之風致無為之化可祀於廣寗夏禹禦¶
洪水之災建天下之利可祀於安邑周文公制禮作樂¶
垂範萬葉可祀於洛陽其宣尼廟已於中書别敇有司¶
行事自文公以上可令當界牧守各随所近攝行祀事¶
皆用清酌尹祭也(典禮曰脯/曰尹祭)¶
隋制使祀先代王公帝堯於平陽以契配帝舜於河東¶
<pb:KR2m0009_WYG_103-18b>¶
咎繇配夏禹於安邑伯益配商湯於汾隂伊尹配文王¶
武王於酆渭之郊周公召公配漢帝於長陵蕭何配各¶
以一太牢而無樂配者享於廟庭¶
唐髙宗顯慶二年太尉長孫無忌議祭法堯舜禹湯文¶
武皆有功烈於人及日月星辰人所瞻仰非此族也不¶
在祀典准此帝王合與日月同例常加祭享義在報功¶
爰及隋代並遵斯典其漢高祖祭法無文但以前代迄¶
今多行秦漢故事始皇無道所以棄之漢髙祖典章法¶
<pb:KR2m0009_WYG_103-19a>¶
垂於後自隋已上亦在祠例大唐稽古垂化網羅前典¶
唯此一禮咸秩中申令新禮及今無祭先代帝王之文¶
今請聿遵故實修祔禮令三年一祭仍以仲春之月祭¶
唐堯於平陽(以契/配)祭虞舜於河東(以咎/繇配)祭夏禹於安邑¶
(以伯/益配)祭殷湯於偃師(以伊/尹配)祭周文王於酆(以太/公配)祭武王¶
於鎬(以周公/召公配)祭漢祖於長陵(以蕭/何配)¶
麟徳二年車駕將封岱嶽至滎陽頓祭紀信墓贈驃騎¶
大將軍¶
<pb:KR2m0009_WYG_103-19b>¶
元宗開元二十一年詔自古聖帝眀王嶽瀆海鎮用牲¶
牢餘並以酒脯充奠祀¶
　其年雲州置魏孝文帝祠堂有司以時享祭(州有魏/故明堂)¶
　(遺跡乃於其/上置廟焉)¶
天寳二年追尊咎繇為徳眀皇帝凉武昭王為興聖皇¶
帝各與立廟每嵗四孟月享祭(寳應時禮儀使杜鴻/漸請停四時獻享)¶
六載敇三皇五帝創物垂範永言龜鏡宜有欽崇三皇¶
伏羲(以句/芒配)神農(以祝/融配)黄帝(以風后/力牧配)五帝少昊(以蓐/收配)顓頊¶
<pb:KR2m0009_WYG_103-20a>¶
(以元/冥配)髙辛(以稷/契配)唐堯(以羲仲/和叔配)虞舜(以䕫/龍配)其擇日及置廟¶
地量事營立其樂噐請用宫懸祭請用少牢仍以春秋¶
二時致享共置令丞太常寺檢校¶
七載詔上古之君存諸氏號雖事先書契而道著皇王¶
緬懐厥功寜㤀咸秩其三皇已前帝王宜於京城内共¶
置一廟仍與三皇五帝廟相近以時致祭天皇氏地皇¶
氏人皇氏有巢氏燧人氏其祭料及樂請准三皇五帝¶
廟以春秋二時享祭歴代帝王肇基之䖏未有祠宇者¶
<pb:KR2m0009_WYG_103-20b>¶
所由郡置一廟享祭仍取當時將相徳業可稱者二人¶
配享夏王禹都安邑(今夏縣以虞伯/益秩宗伯夷配)殷王湯都亳(今榖/熟縣)¶
(以阿衡伊尹/左相仲虺配)周文王都酆(今咸陽縣先有廟以/師鬻熊齊太公望配)周武王¶
都鎬請入文王廟同享(太師周公太/保召公配)秦始皇都咸陽(丞/相)¶
(李斯將軍/王翦配)漢髙祖起沛(今彭城縣太傅張/良相國蕭何配)後漢光武皇¶
帝起南陽(司徒鄧禹將/軍耿弇配)魏武皇帝都鄴(侍中荀彧太/尉鍾繇配)晉¶
武帝都故洛陽(司空張華大/將軍羊祜配)後魏道武皇帝起雲中(太/尉)¶
(長孫嵩尚書/崔元伯配)周文帝起馮翊(尚書蘇綽將/軍于謹配)隋文帝封隋¶
<pb:KR2m0009_WYG_103-21a>¶
漢東(僕射髙熲大將/軍賀若弼配)令郡縣長官春秋二時擇日粢盛¶
蔬饌時果酒脯潔誠致祭其忠臣義士孝婦烈女史籍¶
所載徳行彌髙者所在宜置祠宇量事致祭¶
殷相傅說(汲/郡)殷太師箕子(汲/郡)宋公㣲子(睢陽/郡)殷少師比¶
干(汲/郡)齊相管夷吾(濟南/郡)齊相晏平仲(濟南/郡)晋卿羊舌叔¶
向(綘/郡)魯卿季孫行父(魯/郡)鄭卿東里子産(滎陽/郡)燕上將軍¶
樂毅(上谷/郡)趙卿藺相如(趙/郡)楚三閭大夫屈原(長沙/郡)漢大¶
將軍霍光(平陽/郡)漢太傅蕭望之(萬年/縣)漢丞相丙吉(魯/郡)蜀¶
<pb:KR2m0009_WYG_103-21b>¶
丞相諸葛亮(南陽/郡)¶
　　已上忠臣一十六人¶
周太王子吳太伯(吴/郡)伯夷叔齊(並河/東郡)吴延陵季札(丹陽/郡)¶
魏將叚干木(陕/郡)齊髙士魯仲連(濟南/郡)楚大夫申包胥(富/水)¶
(郡/)漢將軍紀信(滎陽/郡)¶
　　已上義士八人¶
周太王妃太姜(新平/郡)周王季妃大任(扶風/郡)周文王妃太¶
姒(長安縣配/享文王廟)魯大夫妻敬姜(魯/郡)鄒孟軻母(魯/郡)陳宣孝婦¶
<pb:KR2m0009_WYG_103-22a>¶
(睢陽/郡)曹世叔妻大家(扶風/縣)¶
　　已上孝婦七人¶
周宣王齊陵(長沙/郡)衞太子恭姜(汲/郡)楚莊樊姬(富水/郡)楚昭¶
正女(富水/郡)宋恭伯姬(睢陽/郡)梁宣髙行(陳留/郡)齊把梁妻(濟/南)¶
(郡/)趙將趙括母(趙/郡)漢元帝馮昭儀(咸陽/郡)漢成帝班媫妤¶
(扶風/郡)漢太傅王陵母(彭城/郡)漢御史大夫張湯母(萬年/縣)漢¶
河南尹嚴延年母(東海/郡)漢淳于緹縈(濟南/郡)¶
　　已上烈女一十四人¶
<pb:KR2m0009_WYG_103-22b>¶
　　右並令郡縣長官春秋二時擇日准前致祭其歴¶
　　代帝王廟每所差側近人不課户四人有闕續填¶
　　仍闗户部䖏分至十二嵗七月二十八日有敇廢¶
　　九載十一月十六日周武王漢髙祖於京城内同¶
　　置一廟并置官吏¶
代宗大歴五年鄜坊節度使上言坊州軒轅皇帝陵同¶
請置廟四時列於祀典從之¶
永泰二年詔道州舜廟宜蠲近廟佃户充掃除(從刺史/元結請)¶
<pb:KR2m0009_WYG_103-23a>¶
憲宗元和十四年勑周文王武王祠宇在咸陽縣宜令¶
有司精加修飾¶
昭宗天祐二年封楚三閭大夫屈原為昭靈侯舜帝二¶
妃祠為懿節祠¶
　唐開元禮¶
　　有司享先代帝王儀¶
前享五日諸享官各散齋三日於正寢致齋二日於其¶
廟所如别儀(無廟者祭於壇其壇制准州社壇其/祭官以當州長官亦無以次通取也)諸享¶
<pb:KR2m0009_WYG_103-23b>¶
官致齋之日給酒食及眀衣各習禮於齋所前享一日¶
所管縣官清掃内外整拂神座(無廟者享日未明縣官/率其屬入請壇東陛仗)¶
(設神座於壇上近北南向席以/筦以後陳設行事體在廟之位)設配座於神座東南西¶
向席以筦又為瘞坎於廟後壬地方深取足容物贊禮¶
者設初獻位於東階東南亞獻終獻於初獻之南少退¶
俱西向北上設掌事者位於終獻東南重行西面以北¶
為上設贊唱者於終獻西南西向北上設望瘞位於廟¶
堂東北西向又設贊唱者位於瘞坎東北南向東上設¶
<pb:KR2m0009_WYG_103-24a>¶
享官以下位於南門之外道東重行西面以北為上(無/廟)¶
(者即設享官以下位於壇壝/門之外道南重行北面西上)祭噐之數毎座罇六籩十¶
豆十簋二簠二鈃三爼三縣官帥其屬升設罇於廟堂¶
上前楹間室户之外北向正座之罇在西配座之罇在¶
東(罇皆加勺羃/有坫以置爵)設幣篚於罇所設洗於東階東南北向¶
東西當中霤南北以堂深罍水在洗東篚在洗西南肆¶
實爵三巾二在篚加勺羃執罇罍洗篚者各依於罇罍¶
洗篚之後享日未眀亨牲於厨夙興掌饌者實祭噐(牲/體)¶
<pb:KR2m0009_WYG_103-24b>¶
(牛羊豕皆載右胖前脚三節節一叚皆載之後脚三節/節一叚去上節載下二節又取正脊脡脊横脊正脇代)¶
(脇各二骨以並餘皆不設簋實黍稷簠實稲梁籩十實/石鹽乾魚棗栗榛菱芡鹿脯白餅黒餅豆十實韮葅醢)¶
(醓醢菁葅鹿醢芹葅兎醢笋葅魚醢脾/菜葅豚胉若土無者各以其𩔖充之)諸享官以下各¶
服祭服(三品毳冕四品綉冕五/品元冕六品以下爵弁)縣官帥其屬入實罇罍¶
及幣(毎坐之罇一實醴齊一實盎齊一實清酒/各實於上罇幣用帛長丈八尺色用白也)祝版各¶
置於坫贊唱者先入就位祝與執罍罇篚者入立於庭¶
重行北面以西為上立定贊唱者曰再拜祝以下俱再¶
拜執罇者升東階(壇則升自東/陛以後准此)立於罇所執罇罍篚者¶
<pb:KR2m0009_WYG_103-25a>¶
各就位升自東階行掃除於上降掃除於下訖各引就¶
位質眀贊禮者引享官以下俱就門外位少頃贊禮者¶
引享官以下以次位立定贊唱者曰再拜在位者皆再¶
拜贊禮者進初獻之左白有司謹具請行事退復位祝¶
跪取幣於篚各立於罇所掌饌者帥執饌者奉饌陳於¶
南門之外(壇則奉饌陳於/東壝門之外)贊禮者引初獻升自東階(其/壇)¶
(則升自南陛以後/初獻升降皆准此)進當神座前北向立祝以幣東向進¶
初獻受幣祝還罇所贊禮者引初獻入跪奠於神座興¶
<pb:KR2m0009_WYG_103-25b>¶
出户北向再拜贊禮者引初獻入當配座西壁下東面¶
立祝以幣北向進初獻受幣祝還罇所贊禮者引初獻¶
進東面跪奠於配座興退復位東面再拜贊禮者引初¶
獻降復位掌饌者引饌入升自東階(壇則升/自南陛)祝迎引於¶
階上各設於神座前掌饌者帥執饌者各復本位祝還¶
罇所贊禮者引初獻詣罍洗盥手洗爵升自東階詣酒¶
罇所執罇者舉羃初獻酌醴齊贊禮者引初獻入詣神¶
座前跪奠爵興出户北向立祝持版進於神座之右東¶
<pb:KR2m0009_WYG_103-26a>¶
面跪讀祝文曰(帝嚳氏云唯某年嵗次月朔日子開元/神武皇帝諱謹遣具官姓名敢昭告於)¶
(帝髙辛氏惟帝能序星辰功施萬物式遵祀典敬以制/幣犧齊粢盛庶品祗薦於帝髙辛氏尚享  帝堯云敢)¶
(昭告於帝陶唐氏惟帝則天而行光被四表式遵祀典/敬以制幣云云配座云敢昭告於唐司徒惟公敬敷五)¶
(教𢎞贊彛倫率由舊章配享於帝陶唐氏云云典帝舜/云敢昭告於帝有虞氏惟帝道光七政績宣五  式遵)¶
(故實云云配座云敢昭告於臯陶氏惟神爰定五刑載/敷九徳率由舊章云云  夏王禹云敢昭告於夏王禹)¶
(惟王克平九土功施萬代式遵故實云云配座云敢昭/告於伯益氏惟公贊敷下土克蕃庶物率由舊章配享)¶
(於夏王禹云云配殷王湯云惟王革命黜暴功濟天下/式遵祀典云云  座云敢昭告於伊尹氏惟公弼諧政)¶
(道功格天地率由故實云云配周文王云惟王受命作/周經緯天地式遵祀典云云  座云敢昭告於太公惟)¶
<pb:KR2m0009_WYG_103-26b>¶
(公純徳孔眀翼成周室率由舊典云云云周武王云應/天順人克定禍亂式遵祠典云云配座  昭告於周文)¶
(公召康公惟公道光十亂功著分陕率由舊典云云云/漢髙帝云神武膺期撫安區夏式遵祠典云云配座)¶
(敢昭告於蕭相國惟公翼成漢/業厥功惟茂率由舊章云云)初獻再拜祝進跪奠版¶
於神座興還罇所贊禮者引初獻官詣配座酒罇所取¶
爵於坫執罇者舉羃初獻酌醴齊贊禮者引初獻入東¶
西跪奠於配座前興進立於西壁下東面立祝持版入¶
立於配座之左北面跪讀祝文訖興初獻再拜祝進跪¶
奠版於配座興還罇所贊禮者引初獻出户北向立祝¶
<pb:KR2m0009_WYG_103-27a>¶
各以爵酌清酒合置一爵一太祝持爵進於初獻之右¶
西向立初獻再拜受爵跪祭酒啐酒奠爵興祝各帥執¶
饌者以爼跪减神座前三牲胙肉各取前脚第二節共¶
置一爼上以授初獻初獻受以授掌饌者初獻跪取爵¶
遂飲卒爵祝進受爵復於坫初獻興再拜贊禮者引初¶
獻降復位於初獻飲福贊禮者引亞獻詣罍洗盥手洗¶
爵升自東階詣酒罇所執罇者舉羃亞獻酌盎齊贊禮¶
者引亞獻入詣神座前北面跪奠爵興出户北向再拜¶
<pb:KR2m0009_WYG_103-27b>¶
贊禮者引亞獻詣配座酒罇所取爵於坫執罇者舉羃¶
亞獻酌盎齊贊禮者引亞獻入詣配座前東向跪奠爵¶
興退於西壁下東面再拜出户北向立祝各以爵酌清¶
酒合置一爵一太祝持爵進於亞獻之右西向立亞獻¶
再拜受爵跪祭酒遂飲卒爵祝受爵復於坫亞獻興再¶
拜贊禮者引亞獻降復位初亞獻獻將畢贊禮者引終¶
獻盥洗升獻飲福如亞獻之儀訖贊禮者引終獻降復¶
位祝各進神座前跪徹豆興還罇所贊唱者曰再拜(非/飲)¶
<pb:KR2m0009_WYG_103-28a>¶
(福受胙者/皆再拜)再拜訖贊唱者又曰再拜獻官以下皆再拜¶
贊禮者進初獻之左曰請就望瘞位贊禮者引初獻望¶
瘞位西向立贊唱者轉立於望瘞東北位初獻官拜訖¶
祝各進神位前跪取幣興降自西階(壇則降/自南陛)詣瘞塪北¶
南面以幣置於塪贊唱者曰可瘞塪東西面各二人填¶
土半塪贊禮者進初獻之左曰禮畢遂引初獻以下出¶
贊唱者還本位祝與執罇罍者俱復執事位立定贊唱¶
者曰再拜祝以下皆再拜以出祝版焚於齋所¶
<pb:KR2m0009_WYG_103-28b>¶
宋太祖皇帝建隆二年詔先代帝王陵寢宜令所屬州¶
府遣近户守視其冡墓有墮毁者亦加修葺¶
乾徳元年詔曰歴代帝王國有常享著於甲令可舉而¶
行五代亂離率多廢墜匱神乏祀闕禮甚焉其髙辛廟¶
(在宋州/榖熟縣)堯廟(在晋州臨汾/縣以稷契配)舜廟(在河中府/以臯陶配)夏禹廟(在陜/州夏)¶
(縣以伯/益配)商湯廟(在河南府偃師/縣以伊尹配)周文王廟(在酆今京兆/府咸陽縣以)¶
(太公/配)武王廟(在鎬今京兆咸陽/縣以周公召公配)漢髙祖長陵(在京兆咸/陽縣界以)¶
(蕭何/配)宜令有司准令毎三年一享嵗仲春月行享牲用¶
<pb:KR2m0009_WYG_103-29a>¶
太牢以羊豕代祀官以本州長吏有故遣賓佐行事仍¶
令造祭噐送之陵側嚴禁樵采又詔後漢光武於南陽¶
舊廟祭享以鄧禹吳漢賈復耿弇配立唐太宗廟於京¶
兆醴泉縣以長孫無忌房元齡杜如晦魏元成李靖配¶
並畫像廟壁二年十一月太常博士聶宗義上言准祠¶
令周文王以太公配唐天寳七載以師鬻熊及太公望¶
配伏緣太公已封武成王春秋釋奠望自今止以鬻熊¶
配享奏可¶
<pb:KR2m0009_WYG_103-29b>¶
四年詔曰歴代帝王或功濟生民或道光史載垂於祀¶
典厥惟舊章兵興以来日不暇給有司廢職因循曠墮¶
或廟貌攸設牲牷㒺薦或陵寢雖存樵蘇靡禁仄席興¶
念兹用惕然其太昊(葬宛邱/在陳州)女媧(葬趙城縣東/南在晋州)炎帝(葬/長)¶
(沙在/潭州)黄帝(葬橋山/在坊州)顓頊(葬臨河縣/在澶州)髙辛(葬濮陽頓邱/城南在澶州)唐¶
堯(葬城陽榖/林在鄆州)虞舜(葬九疑山/在永州)夏禹(葬㑹稽/在越州)成湯(葬汾隂/在河中)¶
(府/)周文王武王(並葬京兆/咸陽縣)漢髙祖(長/陵)後漢世祖(原陵在/河南洛)¶
(陽/縣)唐髙祖(獻陵在耀州/三原縣東)太宗(昭陵在京兆醴/泉縣北九嵕山)十六帝各¶
<pb:KR2m0009_WYG_103-30a>¶
給守陵五户蠲其他役長吏春秋奉祀他䖏有祠廟者¶
亦如祭享商中宗大戊(葬大名内/黄縣東南)髙宗武丁(葬陳州西/華縣北)¶
周成王康王(並葬京兆/咸陽縣)漢文帝(覇陵在京兆/萬年縣東界)宣帝(杜陵/在京)¶
(兆萬年/縣東南)魏太祖(髙平陵在相/州鄴縣西南)晉武帝(峻陽陵在河南/洛陽縣東南)後¶
周太祖(成陵在耀州/富平縣西北)墮髙祖(太陵在鳯翔/扶風縣東南)十帝各給三¶
户嵗一享秦始皇帝(陵在京兆/昭應縣)漢景帝(陽陵在京兆/咸陽縣界)武¶
帝(茂陵在京/兆西平縣)後漢眀帝(顯節陵在河南/洛陽縣東南)章帝(恭陵在河/南洛陽縣)¶
(東/南)魏文帝(首陽陵在孟/州首陽山)後魏孝文帝(長陵在耀州/富平縣東南)唐元¶
<pb:KR2m0009_WYG_103-30b>¶
宗(泰陵在同州/蒲城縣東南)肅宗(建陵在京/兆醴泉縣)憲宗(景陵在同州/蒲城縣西北)宣宗¶
(正陵在耀州/雲陽縣西北)梁太祖(宣陵在河南/伊闕縣東北)後唐莊宗(雍陵在河/南新安縣)¶
(東/)眀宗(徽陵在河南/洛陽縣東北)晉髙祖(顯陵在河南/夀安縣西北)十五陵各給¶
二户三年一祭周桓王(葬河南澠/池縣東北)靈王(葬河南城西南/栢亭西周山上)¶
景王(葬河南洛陽/縣太倉中)威烈王(葬河南城陽/城中西北隅)漢元帝(渭陵在/京兆咸)¶
(陽/縣)成帝(延陵在京/兆咸陽縣)哀帝(義陵在京/兆咸陽縣)平帝(康陵在京/兆咸陽縣)後漢¶
和帝(慎陵在河南/洛陽縣東南)殤帝(康陵在慎陵/塋中庚地)安帝(恭陵在河南/洛陽東北)¶
順帝(憲/陵)冲帝(懐陵並在河南/洛陽縣東西)質帝(静陵在河南/洛陽縣東南)獻帝(樿/陵)¶
<pb:KR2m0009_WYG_103-31a>¶
(在懐州修武縣/故涿鹿城西北)魏眀帝(平陵在河南河/清縣大石山)髙貴鄉公(葬河/南洛)¶
(陽縣瀍/澗之濱)陳㽞王(葬相州/鄴縣西)晋惠帝(太陽陵在河南/洛陽縣東南)懐帝愍¶
帝(並葬晋州/平陽縣)西魏文帝(永陵在耀州/富平縣東南)東魏孝靖帝(葬相/州鄴)¶
(縣西漳/水北)唐髙宗(乾陵在乾州/奉天縣西北)中宗(定陵在耀州/富平縣西北)睿宗(橋/陵)¶
(在同州蒲/城縣西北)徳宗(崇陵在耀州/雲陽縣北)順宗(豊陵在耀州/富平縣東北)穆宗(光/陵)¶
(在同州蒲/城縣北)恭宗(荘陵在耀/州三原縣)文宗(章陵在耀州/富平縣西北)武宗(端陵/在耀)¶
(州三原/縣東)懿宗(簡陵在耀州/富平縣西北)僖宗(靖陵在乾州/奉天縣東北)昭宗(和陵/在河)¶
(南緱/氏縣)梁少帝(葬河南/伊闕縣)後唐末帝(葬河南洛/陽縣東北)三十八帝陵¶
<pb:KR2m0009_WYG_103-31b>¶
州縣常禁樵采仍詔吴越國王錢俶修奉禹墓¶
開寳三年河南鳯翔京兆府及耀州言周文王武王康¶
王秦始皇漢髙祖文帝景帝武帝元帝成帝哀帝後魏¶
孝文西魏文帝後周太祖唐髙祖太宗中宗肅宗代宗¶
徳宗順宗文宗武宗宣宗懿宗僖宗昭宗凡二十七陵¶
並經唐末兵亂開發詔有司造衮冕服及常服各一襲¶
具棺槨以葬掩坎日所在長吏致祭　十月詔前代功¶
臣烈士宜令有司詳其勲業優劣以聞¶
<pb:KR2m0009_WYG_103-32a>¶
　有司言齊孫臏晏嬰公孫杵臼燕樂毅漢曹參陳平¶
　韓信周亞夫衞青霍去病霍光蜀主劉備闗羽張飛¶
　諸葛亮唐房元齡長孫無忌魏元成李靖李勣尉遲¶
　敬徳渾瑊叚秀實等皆勲徳髙邁為當時之冠晉趙¶
　簡子齊孟嘗君趙奢漢丙吉唐髙士亷唐儉岑文本¶
　馬周為之次南燕慕容徳唐裴寂元稹又其次詔孫¶
　臏等各置守冢三户趙簡子等各兩户悉蠲其役慕¶
　容徳等禁樵采其有為盗賊所發者皆具棺槨朝服¶
<pb:KR2m0009_WYG_103-32b>¶
　以葬掩坎日致祭長吏奉其事¶
六年詔許州修鼂錯廟¶
真宗咸平元年辰州言漢伏波將軍新息侯馬援廟水¶
旱祈禱有應詔封新息王¶
四年詔西京修後唐河南尹張全義祠堂遣使葺益州¶
諸葛亮廟¶
景徳四年贈漢將軍紀信為太尉後漢司徒魯恭為太¶
師以唐刑部尚書白居易孫利用為河南府助教常令¶
<pb:KR2m0009_WYG_103-33a>¶
修奉墳塋影堂又詔河南府建漢髙祖廟以時致祭令¶
鄭州給唐相裴度守墳三户¶
大中祥符元年十月詔曰周文公旦制禮作樂誕禀聖¶
賢煥乎舊章垂之千載今以上封岱岳按蹕魯郊遊覧¶
遺風緬懐前烈始公胙土寔惟是邦故其嗣君得用王¶
祭而祠宇未設闕孰甚焉特議褒崇以申旌顯可追封¶
文憲王於曲阜縣建廟春秋委本州長吏致祭¶
三年令西京葺後唐莊宗廟¶
<pb:KR2m0009_WYG_103-33b>¶
四年祀汾隂駐蹕河中府令訪伯夷叔齊廟遣官致祭¶
緣路帝王名臣祠廟神帳畫壁並加葺治禁唐相婁師¶
徳墳墓樵采令衡州葺神農廟¶
六年詔諸州有黄帝祠廟並加崇葺又令常州葺周䖏¶
廟¶
神宗熙寜元年七月知濮州韓鐸言堯陵在本州雷澤¶
縣東榖林山陵南有堯母慶都靈臺廟請敇本州春秋¶
致祭置守陵户免其租俾奉灑掃詔給守陵五户¶
<pb:KR2m0009_WYG_103-34a>¶
四年詔周嵩慶懿三陵柏子户㽞七戸餘放歸農仍命¶
嵗時加修葺¶
十年權御史中丞鄧閏甫言嘗有興利之臣議前代帝¶
王陵寝許民請射耕墾而司農可之唐之諸陵悉見芟¶
刈熙寜令前代帝王陵寝並禁樵采耕墾并絀責創議¶
之人詔唐諸陵除已定頃畝之外其餘許仍舊耕佃為¶
守陵户餘並禁止後又詔永興軍自漢以来諸陵下閒¶
地嵗收州縣以其錢修葺陵墓¶
<pb:KR2m0009_WYG_103-34b>¶
元豐三年詔前代百辟卿士載於祀典者皆不名¶
四年承議郎吴䖏厚言程嬰公孫杵臼保全趙孤乞加¶
封爵詔河東河北漕臣訪其祠墓嬰封成信侯杵臼封¶
忠智侯立祠於墓側載之祀典¶
　判應天府張方平言司農寺近降新制募人承買祠¶
　廟然閼伯主祀大火為國家盛徳所乗㣲子開國於¶
　宋亦本朝受命建號所因張廵許逺以孤城死賊能¶
　捍大患請免此三廟以稱國家嚴奉之意¶
<pb:KR2m0009_WYG_103-35a>¶
詔司農寺鬻天下祠廟辱國黷神莫此為甚可亟寢之¶
令開封府劾官吏以聞¶
哲宗元祐五年定州請以韓琦祠載祀典從之又詔相¶
州商王河亶甲冡泝州一縣顔真卿墓並載祀典¶
七年詔賜唐韓愈潮州廟為昌黎伯賜唐桞宗元羅池¶
廟為靈文廟又詔蘇州吴㤗伯廟以至徳為額¶
八年賜安州雲夢縣楚令尹鬪榖於莵子文祠為忠應¶
廟封崇徳侯¶
<pb:KR2m0009_WYG_103-35b>¶
紹聖三年詔徳州漢大中大夫東方朔廟以逹隠為額¶
又封辯智侯西京左藏庫使榮州刺史趙思齊請立韓¶
王普廟於真定府從之¶
元符三年臣僚言按史記言韓厥之功不在程嬰杵臼¶
之下請於祚徳廟設位從祀從之¶
徽宗政和三年禮儀局上五禮新儀仲春仲秋享歴代¶
帝王女媧氏於晉州無配帝太昊氏於陳州以金提勾¶
芒配帝神農氏於衡州以祝融配帝髙陽氏於澶州以¶
<pb:KR2m0009_WYG_103-36a>¶
元㝠配帝髙辛氏應天府無配帝陶唐氏於濮州以唐¶
司徒卨配帝有虞氏於道州以虞相庭堅配夏王大禹¶
於越州以夏相伯益配商王成湯於慶成軍以商相伊¶
尹配商王中宗於大名府以商相伊陟臣扈配商王髙¶
宗於陳州以商相甘盤傅說配周文王以周師鬻熊配¶
武王以周太保召康公配成王以冡宰周文公唐侯太¶
叔配康王以周太師畢公配秦始皇帝以丞相李斯内¶
史䝉恬將軍王剪配漢髙皇帝以相國酇文終侯蕭何¶
<pb:KR2m0009_WYG_103-36b>¶
配太宗孝文皇帝以丞相曲逆獻侯陳平太尉絳武侯¶
周勃衞將軍宋昌城陽景王劉章配孝景皇帝以丞相¶
魏其侯竇嬰丞相安節侯申屠嘉配世宗孝武皇帝以¶
丞相平津侯公孫𢎞大將軍長平烈侯衞青驃騎將軍¶
冠軍景恒侯霍去病車騎將軍秺侯金日磾配中宗孝¶
宣皇帝以丞相博陽定侯丙吉丞相髙平憲侯魏相大¶
司馬大將軍博陸宣令侯霍光大司馬衞將軍富平侯¶
張安世配自周文王至漢宣帝並於永興軍後漢世祖¶
<pb:KR2m0009_WYG_103-37a>¶
光武皇帝於河安府以太傅髙宻元侯鄧禹大司馬廣¶
平忠侯吴漢左將軍膠東剛侯賈復建威大將軍好畤¶
愍侯耿弇配魏文皇帝於河南府以太尉夀鄉肅侯賈¶
詡司徒蘭陵成侯王景興大司馬邵陵元侯曹真衞尉¶
頴鄉肅侯辛毗配後周太祖文皇帝於耀州以大冡宰¶
上柱國齊煬王憲行臺尚書邳國公蘇綽太傅燕國文¶
公于謹大將軍范陽公盧辯配隋髙祖文皇帝於鳯翔¶
府以右光禄大夫竒章憲公牛里仁左僕射上柱國髙¶
<pb:KR2m0009_WYG_103-37b>¶
熲右武大將軍宋公賀若弼配唐髙祖神堯皇帝於耀¶
州以贈司空揚州都督河間元王孝恭贈右僕射鄖國¶
節公殷開山民部尚書邢國襄公劉政㑹贈司空淮安¶
靖王神通配太宗文皇帝於永興軍以太尉趙公長孫¶
無忌贈太尉梁國文昭公房喬贈司空莱國公杜如晦¶
贈司空鄭國文貞公魏元成贈司徒衞國景武公李靖¶
配明皇帝於華州以贈太師燕國文正公張說贈太子¶
少保代公郭元振配肅宗宣孝皇帝於永興軍以贈太¶
<pb:KR2m0009_WYG_103-38a>¶
師韓文正公苖晉卿贈太尉冀公裴冕配憲宗章武皇¶
帝於華州以中書令晉公裴度贈太傅岐國安簡公杜¶
佑贈太尉&KR0765;國武公李愬配宣宗獻文皇帝於耀州以¶
門下侍郎平章事夏侯孜中書令贈太尉白敏中中書¶
侍郎平章事馬植配後唐莊宗皇帝以侍中兼樞宻使¶
郭崇韜中書令太師隴西郡王李嗣昭開府儀同三司¶
贈尚書令符存審配明宗皇帝以中書令贈太師晉國¶
忠武公霍彦威工部尚書平章事贈太傅任圜配晉髙¶
<pb:KR2m0009_WYG_103-38b>¶
祖皇帝以中書令魏公桑維翰中書令趙瑩配漢髙祖¶
皇帝無配自後唐莊宗至漢髙祖皇帝並於河南府周¶
嵩陵太祖皇帝慶陵世宗皇帝於鄭州¶
　封濵州齊將叚干木為善應侯　封濰州昌樂縣昭¶
　賢廟孤山伯夷為清恵侯　漢州徳陽縣漢姜詩祠¶
　封孝感　賜楚州漣水縣唐侍御史王義方祠曰顯¶
　節　賜綿州羅江縣蜀龎統祠曰忠利　賜連州漢¶
　伏波將軍路博徳廟為忠勇　賜晉州趙城縣造父¶
<pb:KR2m0009_WYG_103-39a>¶
　祠為慶祚廟　賜臨江軍灌嬰祠為顯忠廟　賜興¶
　元府漢曹參祠為逺廟　封蔡唐顔真卿廟為貞烈¶
　　封漢崔瑗祠為䕶國顯應昭恵王　封河南府頴¶
　陽縣神澤廟神頴考叔為純孝伯　賜後唐死節禆¶
　將侯約廟額列於祀典(已上封爵並係徽宗/朝日月不等祔此)¶
髙宗建炎元年十一月丙寅郊赦歴代聖帝明王忠臣¶
烈士有功於民載在祀典者命所在有司祭之(後凡赦/皆如之)¶
紹興元年言者請春秋仲月祠禹於越州告成觀享越¶
<pb:KR2m0009_WYG_103-39b>¶
王句踐於其廟以范蠡配移蹕則命郡祀如故事¶
二年員外郎李愿奏程嬰公孫杵臼於趙最為有功神¶
宗皇帝初年皇嗣未建封嬰為成信侯杵臼為忠智侯¶
命絳州立廟嵗奉祀其後皇嗣衆多垂祐萬世今来廟¶
宇隔絶祭亦弗舉欲令禮官討論於行在春秋設位望¶
祭從之¶
十一年中書舍人朱翌奏程嬰杵臼雖存趙孤然不絶¶
趙祀而卒立武者韓厥也請以韓厥載祀典與杵臼同¶
<pb:KR2m0009_WYG_103-40a>¶
宇下禮官討論太常寺檢㸃國朝㑹要絳州祚徳廟太¶
平縣晋程嬰公孫杵臼韓厥祠在墓側元豐四年封侯¶
賜額崇寜三年封韓厥義成侯今討論欲從所乞於行¶
在卜地權創祠宇契勘旌忠廟係秦州伏羗城之神昨¶
来朝廷已降㫖揮於臨安府建廟今来祚徳廟欲乞比¶
附旌忠廟例令臨安府踏逐地歩修建施行侯祠宇畢¶
日就本廟春秋二仲依小祠禮致祭¶
十六年加嬰忠節成信侯杵臼通勇忠智侯厥忠定義¶
<pb:KR2m0009_WYG_103-40b>¶
成侯¶
二十二年又改封嬰疆濟公杵臼英畧公厥啟佑公命¶
兩浙漕臣建廟宇升為中祀廟在净戒院故址太一宫¶
之南¶
孝宗乾道四年加封楚州顯濟廟靈感王乃吴主孫皓¶
祠汪大猷等使敵還言其靈感故加封仍命使人徃来¶
皆前期祭之¶
淳熙四年静江守臣張拭謂臣所領州有唐帝祠去城¶
<pb:KR2m0009_WYG_103-41a>¶
二十里而近其山曰堯山髙廣為一境之望祠雖不詳¶
所始然有唐衡嶽道士彌明詩刻即知其来舊矣有虞¶
帝祠去城五里而近其山曰虞山灕江匯其左曰皇澤¶
之灣有大歴中磨崖碑載刺史李昌䕫修祠事臣已肇¶
修祠宇請著之祀典俾長吏檢校葺治從之¶
十四年衡州守臣劉清之奏史載炎帝陵在長沙茶陵¶
今衡州茶陵縣是也陵廟皆在康樂鄉白鹿源距縣百¶
里而祠宇廢祖宗時給近陵七戸守視禁其樵牧宜復¶
<pb:KR2m0009_WYG_103-41b>¶
建廟給陵户禮官請如故事命守臣行之¶
　¶
　¶
　¶
　¶
　¶
　¶
　文獻通考卷一百三¶
