# -*- mode: mandoku-view; -*-
#+TITLE: 文獻通考
#+DATE: 2015-08-24 22:49:40.015764
#+PROPERTY: ID KR2m0009
#+PROPERTY: BASEEDITION WYG    
#+PROPERTY: JUAN 卷二百九十三上
<pb:KR2m0009_WYG_293-1a>¶
欽定四庫全書¶
　文獻通考卷二百九十三上¶
　　鄱　陽　馬　端　臨　貴與　著¶
　象緯考十六上¶
　　星晝見¶
漢安帝永初二年正月戊子太白晝見占為强臣(前志/曰太)¶
(白晝見强國弱/小國强女主昌)時鄧氏方盛　五年六月辛丑太白晝¶
見經天(春秋漢含孳曰陽弱辰逆太白經天註云陽/弱君柔不堪鉤命决曰天失仁太白經天)¶
<pb:KR2m0009_WYG_293-1b>¶
元初四年正月乙未太白晝見丙上(以下書日晝見者/皆太白晝見也)¶
順帝永建二年二月癸未太白晝見三十九日閏月乙¶
酉見東南維四十一日　五年閏月庚子　六年十月¶
乙卯　永和二年五月戊申　三年二月辛巳戊子在¶
熒惑西南光芒相犯三月壬子六月丙午八月乙夘俱¶
太白晝見太白者將軍之官又為西州晝見隂盛與君¶
争明熒惑與太白相犯為兵䘮是時大將軍梁商父子¶
秉勢故太白常晝見也　漢安二年正月己亥太白晝¶
<pb:KR2m0009_WYG_293-2a>¶
見七月甲申見韓揚占曰天下有䘮一曰有白衣之㑹¶
眀年八月順帝崩　又眀年冲帝崩¶
孝桓元嘉元年二月戊午太白晝見　永興二年閏月¶
丁酉見時上幸後宫采女鄧猛後四年梁后崩梁冀誅¶
猛立為后恩寵甚盛　永夀元年九月己酉晝有流星¶
長二尺其色黄白　延熹九年七月太白晝見經天為¶
兵憂在大人後一年桓帝崩大傅陳蕃大將軍竇武等¶
謀誅宦官不克皆枉死¶
<pb:KR2m0009_WYG_293-2b>¶
魏文帝黄初四年六月甲申太白晝見按劉向五紀論¶
曰太白少隂弱不得專行故以己未為界不得經天而¶
行經天則為晝見其占為兵䘮為不臣為更王强國弱¶
小國强是時孫權受魏爵號而稱兵距守　五年十月¶
乙夘見占同上　六年十一月丙寅見南斗遂厯八十¶
餘日恒見占曰呉有兵明年孫權遣張彌等將兵萬人¶
錫公孫淵為燕王淵斬彌等虜其衆¶
明帝青龍三年五月丁亥見積三十餘日以晷度推之¶
<pb:KR2m0009_WYG_293-3a>¶
非秦魏則楚時諸葛亮據渭南宣帝與相持孫權寇合¶
肥入淮沔天子親東征蜀本秦地則為秦魏楚兵悉起¶
矣　四年三月己巳太白與月俱加景晝見月犯太白¶
占同上　景初元年十月壬申見在尾厯二百餘日恒¶
晝見占曰尾為燕有兵時公孫淵自立為燕王置百官¶
𤼵兵距守宣帝討滅之¶
晉恵帝元康六年十月乙未太白晝見　永康元年見¶
占曰為不臣是月賈后殺太子趙王倫廢殺后及張華¶
<pb:KR2m0009_WYG_293-3b>¶
眀年倫簒位　永寧元年自正月至扵閏月五星互經¶
天縦横無常𫝊曰日陽君道也星隂臣道也日出則星¶
亡臣不得専也晝而星見午上者為經天其占為不臣¶
為更王今五星悉經天天變所未有也石氏説曰辰星¶
晝見其國不亡則大亂是後台鼎方伯互執大權二帝¶
流亡遂至六夷更王迭據華夏亦載籍所未有也其四¶
月嵗星晝見五月太白晝見占同前　二年四月癸酉¶
嵗星晝見占曰為臣强時齊王冏㝎亰都因留輔政専¶
<pb:KR2m0009_WYG_293-4a>¶
慠無君成都河間長沙王討之冏兵敗夷滅¶
成帝咸康四年四月己巳太白晝見在桞占為兵為不¶
臣明年石虎大寇沔南内外戒嚴¶
穆帝永和十年七月庚午太白晝見晷度推之灾在秦¶
鄭時桓温伐苻堅破其嶢桞軍十二月慕容恪攻齊¶
十二年六月庚子見在東井占如上　升平四年十二¶
月庚辰見¶
哀帝興寧元年十月太白晝見在亢占亢為朝廷有兵¶
<pb:KR2m0009_WYG_293-4b>¶
䘮為臣强時桓温方擅兵明年庾后崩¶
簡文咸安二年太白晝見在七星¶
孝武寧康二年十二月甲申太白晝見在氐氐兖州分¶
野　太元元年八月癸酉見在氐　二年九月壬午見¶
在角　六年九月丙子見　七年十一月太白又晝見¶
在斗占曰吴有兵䘮　八年四月甲子又晝見在參占¶
曰魏有兵䘮是月桓冲征沔漢楊亮伐蜀並㧞城畧地¶
八月苻堅自將百萬入寇攻没夀陽劉牢之謝元等破¶
<pb:KR2m0009_WYG_293-5a>¶
之堅衆大潰至九年六月太后禇氏崩八月謝元出屯¶
彭城經略中州　九年七月庚戌見十一月丁巳又見¶
　十年四月乙亥晝見扵畢昴占曰魏國有兵䘮是時¶
苻堅大衆奔潰趙魏兵連相攻堅為姚萇所殺　十一¶
年三月戊申見在東井占曰秦有兵臣强六月甲申又¶
見扵輿鬼占曰秦有兵時魏姚萇苻登連兵相征不息¶
甲午嵗星晝見在胃占曰魯有兵臣强十二年慕容垂¶
寇東阿翟遼寇河上姚萇假號安㝎苻登自立隴上呂¶
<pb:KR2m0009_WYG_293-5b>¶
光竊據涼土　十二年六月癸夘見在栁十月庚午見¶
在斗　十三年正月庚戌又晝見　十四年四月己巳¶
太白晝見扵桞六月辛邜又晝見扵翼九月庚寅又晝¶
見扵軫　十六年四月癸卯朔見　十七年七月丁丑¶
見十月丁酉又晝見　十八年六月又晝見　十九年¶
五月又晝見扵桞六月辛酉又晝見扵輿鬼九月又見¶
扵軫　二十年七月丁亥見在太微占曰太白入太微¶
國有憂晝見亢為兵䘮　二十一年二月壬申太白晝¶
<pb:KR2m0009_WYG_293-6a>¶
見三月癸卯太白連晝在羽林占曰有强臣有兵䘮中¶
軍兵起三月太白晝見扵胃占曰中軍兵起¶
安帝隆安元年四月丁丑太白晝見在東井占曰秦有¶
兵䘮六月姚興攻洛陽郗恢遣兵救之冬萇死子泓代¶
立　二年六月戊辰攝提移度失常嵗星晝見在胃兖¶
州分野是年郗恢遣兵伐慕容寳扵滑臺敗而還閏月¶
太白晝見在羽林十一月犯東上相　五年正月太白¶
晝見自去年十二月在斗晝見至是月　元興元年三¶
<pb:KR2m0009_WYG_293-6b>¶
月戊子太白犯五諸侯因晝見占曰諸侯有誅　義熙¶
元年七月庚辰見在翼軫占曰為臣强荆州有兵䘮¶
三年正月丙子見在奎五月己丑見在參占曰益州有¶
兵䘮臣强　六年六月甲午見七月太白犯少微而晝¶
見　七年六月見在翼　九年五月壬辰太白犯右執¶
法晝見¶
恭帝元熙元年七月己夘太白晝見自義熙元年至是¶
太白經天者九革代更王臣失君之象也¶
<pb:KR2m0009_WYG_293-7a>¶
宋文帝元嘉五年十一月日食星晝見¶
梁武帝天監四年六月壬戌嵗星晝見占曰嵗色黄潤¶
立竿影見大熟是嵗大穰米斛三十又曰星與日争光¶
武且弱文且强自此後帝崇尚文儒躬自講説終扵太¶
清不修武備　普通四年十一月太白晝見　六年五¶
月己酉太白晝見六月癸未太白經天　太清三年太¶
白晝見占曰有大䘮天下革政更王强國弱小國强其¶
年帝為侯景所幽崩¶
<pb:KR2m0009_WYG_293-7b>¶
陳廢帝光大二年九月戊午太白晝見占曰太白晝見¶
國更政易王其年十二月帝廢為臨海王¶
周武帝天和元年十月乙夘太白晝見經天¶
隋文帝開皇元年三月甲申太白晝見占曰為臣强為¶
革政四月壬午嵗星晝見占曰大臣强有逆謀王者不¶
安其後劉昉等謀反伏誅　二十年十月太白晝見占¶
曰大臣强為革政易王右僕射楊素熒惑髙祖廢太子¶
勇明年改元皆陽失位及革政易王之驗也¶
<pb:KR2m0009_WYG_293-8a>¶
唐髙祖武徳元年五月庚午太白晝見占曰兵起臣强¶
　二年九月庚寅見　九年五月見六月丁巳經天己¶
未又經天在秦分己夘見七月辛亥晝見甲寅晝見八¶
月丁巳晝見太白上公經天者隂乗陽也¶
太宗貞觀二十二年七月太白晝見¶
髙宗永徽元年五月己未太白晝見十二月乙未見¶
四年六月己丑見　龍朔元年六月辛巳太白晝見經¶
天　永隆元年五月丁酉太白晝見經天是為隂乗陽¶
<pb:KR2m0009_WYG_293-8b>¶
陽君道也¶
中宗景龍三年六月癸巳太白晝見在東井亰師分野¶
元宗開元十四年十月甲寅太白晝見¶
肅宗至徳二載七月己酉太白晝見經天至扵十一月¶
戊午不見厯秦周楚鄭宋燕之分¶
代宗永泰元年九月辛夘太白晝見經天　大厯八年¶
八月己丑太白入太微晝見占曰兵入天廷　十一年¶
閏八月丁酉太白晝見經天¶
<pb:KR2m0009_WYG_293-9a>¶
憲宗元和九年七月太白入南斗至十月出乃晝見¶
穆宗長慶元年三月庚戌太白犯五車因晝見至扵七¶
月以厯度推之在唐及趙魏之分占曰兵起　二年九¶
月太白晝見　四年三月庚午太白犯東井北轅遂入¶
井中晝見經天七日而出因犯輿鬼亰師分也六月己¶
丑太白犯軒轅右角因晝見至扵九月占曰相凶¶
文宗太和六年四月己丑太白晝見　九年夏見自軒¶
轅至扵翼軫　開成二年六月己酉見¶
<pb:KR2m0009_WYG_293-9b>¶
僖宗乾符二年四月庚辰太白晝見在&KR0295;　三年七月¶
常星晝見¶
昭宗光化三年十一月丁未太白犯月因晝見　天復¶
元年五月自丁酉至扵己亥太白晝見經天在井度¶
後唐莊宗同光三年六月甲子太白晝見己巳見¶
眀宗天成元年七月庚申太白晝見　長興二年五月¶
癸亥見閏五月己巳嵗晝見八月戊子太白晝見十月¶
壬辰太白晝見　四年五月癸夘太白晝見¶
<pb:KR2m0009_WYG_293-10a>¶
末帝清泰元年五月己未太白晝見¶
漢髙祖天福十二年四月丙子太白晝見¶
隠帝乾祐二年四月壬午太白晝見¶
周太祖廣順二年太白經天¶
宋太宗太平興國八年三月丙寅有星晝出西南當未¶
地青白尾迹二丈餘没扵東南有光明占曰未地有兵¶
是年西戎入寇宥州擊敗之　淳化元年七月辛夘太¶
白在角西南一尺許司天言據躔次當行中道南乗左¶
<pb:KR2m0009_WYG_293-10b>¶
角主有謀不成按書太白形最大星中無比去太陽四¶
十五度内晝見則占臣今占候太白晝見盖去日極逺¶
自然之理也¶
真宗咸平三年六月太白晝見占曰為兵䘮　四年丙¶
寅太白晝見在南斗　五年三月丙午有星晝出心至¶
南斗没赤光丈餘九月丁未有星晝出紫微垣如半升¶
噐貫北斗没　六年六月庚午有星晝出東方色黄白¶
有尾迹占曰兵偃民樂之象甲午太白晝見八月庚午¶
<pb:KR2m0009_WYG_293-11a>¶
太白晝見　景徳元年六月戊午有星晝出西南方赤¶
黄有尾迹速流丈餘没十一月太白晝見占曰秦有兵¶
　二年四月甲辰太白晝見　三年七月乙巳太白晝¶
見庚辰又晝見十二月太白晝見　四年三月庚申有¶
星晝見出南方　大中祥符元年七月庚申太白晝見¶
八月己丑有星晝出中天如太白有尾迹急流東南近¶
日没　二年五月乙亥有星晝出東方如太白尾迹赤¶
黄流至日北没占曰蠻夷起兵其年黎州蠻擾　四年¶
<pb:KR2m0009_WYG_293-11b>¶
六月丙午太白晝見八月乙巳太白晝見　六年五月¶
乙巳有星晝出南方赤光迸逸若五升噐照地明壬午¶
太白晝見　七年七月癸夘太白晝見十一月癸未有¶
星晝出日西南大如盌尾迹二丈餘濶三寸許青白色¶
西流而没占曰為旱火明年榮王宫火　九年五月庚¶
午太白晝見　天禧三年六月辛夘太白晝見占曰女¶
主昌八月辛夘又晝見　四年七月丁巳太白晝見¶
五年八月丙午太白晝見¶
<pb:KR2m0009_WYG_293-12a>¶
仁宗天聖元年十一月壬辰太白晝見占曰有兵兵罷¶
無兵兵起不利先舉　天聖二年六月丁夘晝漏上星¶
出中天赤黄色有尾迹西南緩行入濁占曰大使以兵¶
事出其方行緩事遲　三年六月壬戌太白晝見十二¶
月戊寅見　五年五月壬寅見　明道元年七月見三¶
十日　慶厯三年八月甲寅見　皇祐三年四月丙午¶
見　至和元年五月壬辰見九月己丑見十月辛夘見¶
　三年四月己丑見占曰太白少隂晝見扵丙其占為¶
<pb:KR2m0009_WYG_293-12b>¶
兵為不臣　嘉祐二年六月己未見占如上九月戊戌¶
晝漏上中天有星出狼大如杯東南速行至濁没尾迹¶
青白占曰流星大者使大今晝而星流主大使出狼星¶
有盗賊侵掠之事　四年正月庚戌太白晝見占曰太¶
白少隂弱不得専行故以己未為界不得經天而行經¶
天則晝見其占為兵䘮為不臣强國弱小國强以日宿¶
推之屬秦魯分宜扵其地謹備兵寇以應天象七月辛¶
丑見占曰西戎秦地防邉事十月乙丑晝漏上星出天¶
<pb:KR2m0009_WYG_293-13a>¶
將軍西南行至濁没色青白尾迹凝天良久散　五年¶
三月乙未嵗星晝見占曰為臣强為兵宼今推考嵗星¶
在女度屬青齊分宜扵其地嚴設警備九月庚寅太白¶
晝見　六年六月乙丑太白星晝見壬申嵗星晝見占¶
曰日者陽君道也星者隂臣道也日出則星亡臣不得¶
専也今晝而星見其占為不臣及兵賊事以分野占之¶
在衛分十一月癸丑晝星出東北維去地五丈許大如¶
盌向東北緩行入濁尾迹青白占曰流星晝出大臣災¶
<pb:KR2m0009_WYG_293-13b>¶
色青白為兵憂又主隂謀事以分野日辰推之在魯衛¶
分及北狄鴈門　七年五月戊午太白見占皆同四年¶
七月事六月丙子嵗星見占曰臣有不忠者七月己酉¶
太白經天復見占曰兵䘮民災臣不順命不救則四夷¶
大動蠻貊来侵十月乙未見占曰為不臣為兵䘮　八¶
年七月癸亥嵗星晝見占曰臣强屬趙翼分¶
英宗治平元年正月戊戌太白晝見占同嘉祐七年十¶
月六月辛酉見占曰秦分兵䘮壬戍嵗星見占曰臣强¶
<pb:KR2m0009_WYG_293-14a>¶
　二年六月己丑晝有星出中天大如盌西速行至濁¶
没尾迹赤黄占曰流星晝見明大民災兵革動速行入¶
濁其下隂謀相奪七月庚申晝漏未上星出紫宫西行¶
曳尾長二丈没尾迹青白占曰有使出西方言兵事丁¶
丑太白見占曰為兵䘮為不臣十二月辛亥見占如上¶
神宗治平四年二月丁酉太白晝見主為兵為大臣大¶
國弱小國强閏三月癸未見主兵凶五月辛巳見七月¶
癸夘見八月丁未見皆主有兵兵罷無兵兵起或大臣¶
<pb:KR2m0009_WYG_293-14b>¶
有咎　熙寧元年十一月癸酉見占太白少隂弱晝見¶
扵午為兵䘮為不臣　二年六月壬戌見主秦分兵䘮¶
　三年五月癸巳見九月壬子皆見主為兵為占同五¶
月丙午見　八年三月戊午見七月戊寅見皆主兵¶
九年十月乙酉見　十年五月甲戌見　元豐元年四¶
月癸亥見主秦分兵或䘮　三年七月戊子見占同¶
四年七月己丑見　六年八月己夘見　七年十一月¶
乙夘見主為兵為不臣¶
<pb:KR2m0009_WYG_293-15a>¶
哲宗元祐元年六月庚戌見主無兵兵起有兵兵罷十¶
月庚寅見主秦地彊　三年二月辛丑見七月辛未見¶
主秦分兵動　六年四月壬寅見閏八月乙丑見　七¶
年十一月辛巳見　八年四月己未見　紹聖元年正¶
月壬午晝星出中天如太白西南急流入濁没赤黄主¶
兵五月己酉太白晝見六月丁丑晝有飛星出東南如¶
太白西北急流至中天没青白有尾迹明燭地主國有¶
喜九月庚申太白晝見　二年十一月丙申見主兵起¶
<pb:KR2m0009_WYG_293-15b>¶
　三年五月壬子見　四年三月己未晝星出東南丙¶
位如太白西南急流至未位没赤黄有尾迹主秦分有¶
兵及大疫六月己酉太白晝見　元符二年五月甲辰¶
見主秦地有兵八月癸巳太白嵗晝見主天下偃武罷¶
兵天子崇尚文學任用賢能¶
徽宗崇寧元年六月己酉見　三年正月癸夘見　大¶
觀二年十一月丁未見　四年十月戊戌見　政和三¶
年十二月辛酉見　四年十月乙丑見　五年三月辛¶
<pb:KR2m0009_WYG_293-16a>¶
未見　八年十月己夘見　宣和二年六月丁丑見¶
六年十一月丙子見皆為大國弱小國强女后昌¶
髙宗建炎元年十月甲戌太白晝見　紹興元年四月¶
壬申太白晝見占為兵䘮是月隆祐太后崩諸路兵盗¶
未息　四年五月庚子太白晝見經天扵是金人及偽¶
齊合兵入寇韓世忠敗之扵大儀鎮十一月戊申太白¶
晝見經天扵是始下詔聲劉豫罪致討金人入光州陷¶
滁州諸將退保逾月虜始退師　六年正月壬辰太白¶
<pb:KR2m0009_WYG_293-16b>¶
晝見經天扵是諸將進攻劉豫豫以金人之師入寇諸¶
將擊破之　十七年五月辛丑太白晝見占為兵䘮為¶
不臣大臣行毒不出三年扵是秦檜酖殺牛臯　二十¶
八年六月壬辰太白晝見時虜亮再營汴將徙都舉兵¶
南寇¶
孝宗隆興元年七月丙申太白經天晝見　二年六月¶
戊辰七月庚子俱太白晝見　乾道元年三月甲寅乙¶
亥太白俱晝見經天　二年二月庚子流星晝見四月¶
<pb:KR2m0009_WYG_293-17a>¶
甲申五月甲寅九月庚午太白俱晝見占不出三年有¶
大䘮　三年九月戊子太白晝見　四年五月六月辛¶
夘太白俱晝見　五年六月庚寅太白晝見十一月甲¶
子五星晝見　淳熙三年五月癸酉太白經天晝見¶
四年十一月壬戌太白晝見　六年七月乙丑癸未太¶
白俱經天晝見　九年六月庚申甲子九月癸巳太白¶
俱晝見　十一年五月乙夘太白晝見　十二年六月¶
戊寅七月丁酉太白晝見至八月壬申乃伏　十四年¶
<pb:KR2m0009_WYG_293-17b>¶
六月辛夘七月辛丑太白俱晝見¶
光宗紹熙元年五月丙子太白晝見　四年六月丙寅¶
十一月甲戌俱太白晝見¶
寧宗慶元元年三月庚寅七月己亥太白俱晝見　四¶
年九月壬寅癸夘太白俱晝見　嘉泰元年六月丙午¶
十一月己巳十二月己夘太白俱晝見占為兵䘮為不¶
臣為秦强　三年六月癸亥太白經天晝見　開禧元¶
年三月庚申太白晝見　二年五月壬寅太白晝見¶
<pb:KR2m0009_WYG_293-18a>¶
三年十二月乙巳太白晝見金人陷随州　嘉定元年¶
五月甲子太白晝見時江西黑風峒為亂　四年七月¶
壬戌太白晝見扵是攻金人甚急　五年九月丙午太¶
白晝見　六年二月丁丑太白晝見扵是金國亂十二¶
月壬辰流星晝隕　七年五月丁丑八月乙巳太白晝¶
見是嵗金人遷都扵汴　九年五月癸酉太白晝見明¶
年金人入寇　十年六月乙丑癸酉十一月戊戌太白¶
俱晝見扵是下詔北伐金人寇四川山東李全来歸¶
<pb:KR2m0009_WYG_293-18b>¶
十三年二月庚子三月丁亥六月辛未辛夘太白俱晝¶
見經天扵是金人犯淮蜀九月甲午太白晝見　十四¶
年三月甲午太白晝見　十五年五月庚戌九月辛未¶
太白俱晝見　十七年六月丁夘太白晝見¶
　¶
　¶
　¶
　文獻通考卷二百九十三上¶
#+PROPERTY: JUAN 卷二百九十三下
<pb:KR2m0009_WYG_293-19a>¶
欽定四庫全書¶
　文獻通考卷二百九十三下¶
　　鄱　陽　馬　端　臨　貴　與　著¶
　象緯考十六下¶
　　五星聚舍¶
周將伐殷五星聚房¶
齊桓公將伯五星聚箕¶
漢高帝元年十月五星聚於東井以歴推之從歳星也¶
<pb:KR2m0009_WYG_293-19b>¶
(李竒曰歳星得其正度其四星隨比常正行/故曰從也孟康曰歳星先至先至為主也)客謂張耳¶
曰東井秦地漢王入秦五星從歳星聚當以義取天下¶
　魏崔浩集諸歴家考校漢元以来日月薄食五星行¶
　度并譏前史之失别為魏歴以示高允允曰漢元年¶
　十月五星聚東井此乃歴術之淺事今議漢史而不¶
　覺此謬恐後人之譏今猶今之譏古也浩曰所謬云¶
　何允曰按星𫝊太白辰星常附日而行十月日在尾¶
　箕昏沒於申南而東井方出寅北二星何得背日而¶
<pb:KR2m0009_WYG_293-20a>¶
　行是史官欲神其事不復推之於理也浩曰天文欲¶
　為變者何所不可邪允曰此不可以空言爭也宜更¶
　審之坐者咸怪之唯東宮少傅游雅曰高君精於歴¶
　數當不虛也後歳餘浩謂允曰先論本不經心及更¶
　考究果如君言五星乃以前三月聚東井非十月也¶
　衆乃歎服¶
孝文後六年四月乙巳水木火三合於東井占曰内外¶
有兵與喪改立王公東井秦分也是歳誅反者周殷長¶
<pb:KR2m0009_WYG_293-20b>¶
安市其七年六月文帝崩其十一月戊戌土水合於危¶
占曰為雍沮所當之國不可舉事用兵必受其殃一曰¶
將覆軍危齊也¶
孝景元年正月癸酉金水合於婺女占曰為變謀為兵¶
憂婺女粤也又為齊其七月乙丑金木水三合於張占¶
曰内外有兵與喪改立王公張周地今之河南又為楚¶
　其二年七月丙子火與水晨出東方因守斗占曰其¶
國絶祀至其十二月水火合於斗占曰為淬不可舉事¶
<pb:KR2m0009_WYG_293-21a>¶
用兵必受其殃一曰為北軍用兵舉事大敗斗吴分也¶
又為粤是歳立六皇子為王王淮陽汝南河閒臨江長¶
沙廣川其三年七國反漢遣大將軍周亞夫討平之吴¶
王亡走粤粤攻而殺之齊趙諸國兵皆敗　中三年正¶
月丁亥金木合於觜觽為白衣之㑹其五月甲午金木¶
俱在東井戊戌金去木留守之二十日占曰傷成於戉¶
木為諸侯誅将行於諸侯也十一月庚午夕金火合於¶
虚相去一寸占曰為鑠為喪虚齊也　四年四月丙申¶
<pb:KR2m0009_WYG_293-21b>¶
金木合於東井占曰為白衣之㑹井秦也　其五年四¶
月乙巳水火合於參占曰國不吉參梁也其六年四月¶
梁孝王死五月城陽王濟隂王死六月成陽公主死出¶
入三月天子四衣白臨邸第　後元年五月壬午火金¶
合於輿鬼之東北不至栁出輿鬼北可五寸占曰為鑠¶
有喪輿鬼秦也丙戌地大動鈴鈴然民大疫死棺貴至¶
秋止¶
後漢章帝建初五年二月戊辰木火俱在參五月戊寅¶
<pb:KR2m0009_WYG_293-22a>¶
木水在東井黄帝星經曰木守東井有土功之事一曰¶
大水郗萌曰歳星守參后當之熒惑守大人當之¶
和帝永元二年正月乙夘金木俱在奎丙寅水又在奎¶
(巫咸曰辰守奎多水火災亦/為旱古今注曰土在東井)奎主武庫兵三星會又為¶
兵喪辛未水金木在婁亦為兵又為匿謀(郗萌曰辰守/婁有兵兵罷)¶
(無兵兵起巫咸石氏云多火災古今注丙/寅水在奎土在東井金在婁木火在&KR0295;)　五年四月¶
癸巳太白熒惑辰星俱在東井(黄帝經曰五星及客星/守井皆為水石氏曰為)¶
(旱又曰太白入東井㽞一日以上乃/占大臣當之期三月若一年逺五年)東井秦地為法三¶
<pb:KR2m0009_WYG_293-22b>¶
星合内外有兵又為法令及水其六年七月水大漂沒¶
人民傷五穀九月遣兵征叛胡　七年二月癸酉金火¶
俱在參(巫咸占曰熒惑守參多火災海中占曰為旱/太白守參國有反臣郗萌曰有攻戰伐國也)戊¶
寅金火俱在東井(郗萌曰熒惑守井百川皆滿太白又/従舍盖二十日流國又曰雜糴貴又)¶
(将相/死)八月甲寅水土金俱在軫(春秋緯曰五星有入軫/者皆為兵大起巫咸占)¶
(曰五星入軫者司其出入而數之期二十日皆為兵發/司始入處之率一日期十日軍罷石氏星經曰辰星守)¶
(軫嵗水郗萌曰鎮星出入㽞舍軫六十日不下必有大/喪春秋緯曰太白入軫兵大起郗萌曰太白守軫必有)¶
(死/王)十一月甲戌金火俱在心(雒書曰太白守/心後九年大饑)十二月己¶
<pb:KR2m0009_WYG_293-23a>¶
卯有流星起文昌入紫宮消丙辰火金水俱在斗流星¶
入紫宮金火在心皆為大喪三星合軫為白衣之㑹金¶
火俱在參東井皆為外兵有死將三星俱在斗有戮將¶
若有死相八年四月樂成王黨七月樂成王宗皆薨將¶
兵長史吴棽坐事徵下獄誅　元興元年閏七月辛亥¶
金水俱在氐¶
孝殤帝延平元年正月丁酉金火在婁金火合為爍為¶
大人憂是歳八月帝崩¶
<pb:KR2m0009_WYG_293-23b>¶
孝靈光和三年十月歳星熒惑太白三合於虚相去各¶
五六寸如連珠占曰火木金三合為喪至中平六年宮¶
車晏駕虚齊地眀年瑯琊王據薨¶
孝獻建安十八年秋歳星鎮星熒惑俱入太微逆行㽞¶
守帝坐百餘日占曰歳星入太微人主改¶
魏明帝太和四年十一月壬戌太白犯歳星占曰有大¶
兵五年三月諸葛亮以大衆寇天水宣帝為大将軍拒¶
退之　青龍二年二月己未太白犯熒惑占曰大兵起¶
<pb:KR2m0009_WYG_293-24a>¶
有大戰是年四月諸葛亮據渭南吴亦起兵應之魏東¶
西奔命¶
晉惠帝元康三年鎮星歳星太白三星聚於畢昴占曰¶
為兵喪畢&KR0295;趙地也後賈后䧟殺太子趙王廢后又殺¶
之斬張華裴頠遂簒位廢帝為太上皇天下從此遘亂¶
連禍　永寧二年十一月熒惑太白鬭於虚危占曰大¶
兵起破軍殺将虚危又齊分也十二月熒惑襲太白於¶
營室占曰天下兵起亡君之戒一曰易相初齊王冏之¶
<pb:KR2m0009_WYG_293-24b>¶
京都因留輔政遂專傲無君是月成都河間檄長沙王¶
乂討之冏乂交戰攻焚宮闕冏兵敗夷滅乂殺其兄上¶
軍將軍實以下二千餘人泰安二年成都又攻長沙於¶
是公私饑困百姓力屈　泰安三年正月熒惑犯歳星¶
占曰有戰七月左衛將軍陳□奉帝伐成都六軍敗績¶
　光熙元年九月鎮星犯歳星占曰鎮與歳合為内亂¶
是時司馬越專權終以無禮破滅内亂之應也十二月¶
癸未太白犯鎮星占曰為内兵有大戰是後河間王為¶
<pb:KR2m0009_WYG_293-25a>¶
東海王越所殺眀年正月東海王越殺諸葛玫等五月¶
汲桑破馮嵩殺東燕王八月茍晞大破汲桑¶
懐帝永嘉六年七月熒惑歳星太白聚牛女之間徘徊¶
進退按占曰牛女揚州分是後兩都傾覆而元帝中興¶
揚土¶
元帝建武元年五月癸未太白熒惑合於東井占曰金¶
火合曰爍為䘮是時愍帝䝉塵於平陽七月崩於寇庭¶
　太興二年七月甲午歳星熒惑㑹於東井八月乙未¶
<pb:KR2m0009_WYG_293-25b>¶
太白犯歳星合於翼占曰為兵饑　三年六月丙辰太¶
白與歳星合於房占同上永昌元年王敦攻京師六軍¶
敗績王敦尋死¶
成帝咸康三年十一月乙丑太白犯歳星於營室占曰¶
為兵饑四年二月石季龍破幽州遷萬餘家以南五年¶
季龍衆五萬寇沔南略七千餘家而去又騎二萬圍䧟¶
邾城殺略五千餘人　四年十二月癸丑太白犯鎮星¶
在箕占曰王者亡地七年慕容皝自稱燕王　七年三¶
<pb:KR2m0009_WYG_293-26a>¶
月太白熒惑合於太微中犯左執法眀年顯宗崩　八¶
年十二月己酉太白犯熒惑於胃占曰大兵起其後庾¶
翼大發兵謀伐石季龍専制上流¶
康帝建元元年八月丁未太白犯歳星在軫占曰有大¶
兵是年石季龍将劉寧寇沒狄道¶
穆帝永和四年五月熒惑入婁犯鎮星占曰兵大起有¶
喪災在趙其年石季龍死来年冉閔殺石遵及諸胡十¶
萬餘人其後褚裒北伐喪衆而薨　六年三月戊戌熒¶
<pb:KR2m0009_WYG_293-26b>¶
惑犯歳星占曰為戰　七年三月戊子歳星熒惑合於¶
奎其年劉顯殺石祗及諸胡帥中土大亂　十二年七¶
月丁夘太白犯鎮星在栁占曰周地有大兵其年八月¶
桓溫伐苻健退因破姚㐮於伊水定周地　升平二年¶
八月戊午熒惑犯鎮星在張占曰兵大起　三年八月¶
庚午太白犯鎮星在太微中占曰王者惡之　五年十¶
月丁夘熒惑犯歳星在營室占曰大臣有匿謀一曰衛¶
地有兵時桓溫擅權謀移晉室¶
<pb:KR2m0009_WYG_293-27a>¶
海西公太和元年八月戊午太白犯歳在太微中　三¶
年六月甲寅太白掩熒惑在太微端門中六年海西公¶
廢¶
簡文咸安二年正月己酉歳星犯鎮星在須女占曰為¶
内亂七月帝崩桓温擅權謀殺侍中王坦之等内亂之¶
應¶
孝武寧康二年十一月癸酉太白掩熒惑在營室占曰¶
金火合為爍為兵喪太元元年七月苻堅伐凉州破之¶
<pb:KR2m0009_WYG_293-27b>¶
虜張天錫　太元十年十二月己丑太白犯歳星占曰¶
為兵饑是時河朔未平兵連在外冬大饑　十七年九¶
月丁丑歳星熒惑鎮星同在亢氐十二月癸酉鎮星去¶
熒惑歳星猶合占曰三星合是謂驚立絶行内外有兵¶
䘮與饑改立王公　十九年十月太白鎮星熒惑辰星¶
合於氐十二月癸丑太白犯歳星在斗占曰為亂饑為¶
内兵斗吴越分至隆安元年王恭等舉兵顯王國寶之¶
罪朝廷殺之是後連歳水旱饑¶
<pb:KR2m0009_WYG_293-28a>¶
安帝隆安元年二月歳星熒惑皆入羽林占曰中軍兵¶
起四月王恭等舉兵内外戒嚴　元興元年八月庚子¶
太白犯歳星在上將東南占曰楚兵饑一曰災在上将¶
二年桓元簒位劉裕盡誅桓氏　二年十月丁丑太白¶
犯鎮星在婁占同上　三年二月壬辰太白熒惑合於¶
羽林劉裕起義兵桓元逼帝東下　義熈二年十二月¶
丁未熒惑太白皆入羽林又合於壁三年正月慕容超¶
寇淮北徐州至下邳八月遣劉敬宣伐蜀　三年二月¶
<pb:KR2m0009_WYG_293-28b>¶
癸亥熒惑鎮星太白辰星聚於奎婁從鎮星也徐州分¶
是時慕容超僭號於齊兵連徐兖連歳寇抄至於淮泗¶
姚興譙縦僭號秦蜀盧循及魏南北交侵其五年劉裕¶
北殄慕容超其六月辛夘熒惑犯辰星在翼占曰天下¶
兵起八月己夘太白掩熒惑占曰有大兵其四年姚略¶
遣衆征赫連勃勃大為所破　五年四月甲戌熒惑犯¶
辰星在東井占曰皆為兵十二月辛丑太白犯歳星在¶
奎占曰大兵起魯有兵是年四月劉裕討慕容超六年¶
<pb:KR2m0009_WYG_293-29a>¶
二月滅慕容超於魯地　七年七月丁夘歳星犯鎮星¶
在參占曰歳鎮合為内亂一曰益州戰不勝亡地是時¶
朱齡石伐蜀後竟滅之眀年誅謝混劉毅　八年十月¶
甲申太白犯鎮星在東井占曰秦有大兵　九年二月¶
庚午熒惑鎮星皆犯東井占曰秦有兵三月壬辰歳星¶
熒惑鎮星太白聚於東井從歳星也東井秦分十三年¶
劉裕定關中其後遂移晉祚　十四年十月癸巳熒惑¶
入太微犯西蕃上将仍順行至左掖門内㽞二十日乃¶
<pb:KR2m0009_WYG_293-29b>¶
逆行至恭帝元熈元年三月五日出西蕃上將西三尺許¶
又順還入太微時鎮星在太微熒惑繞鎮星成鈎已其¶
年四月庚戌從端門出占曰熒惑與鎮星鈎已天庭天¶
下更紀十二月安帝母弟瑯琊王踐阼是曰恭帝来年¶
禪於宋¶
宋文帝元嘉二十三年二月金火水合於柬井¶
梁武帝普通七年正月癸邜太白歳星在牛相犯占曰¶
其國君凶易政眀年三月改元大赦¶
<pb:KR2m0009_WYG_293-30a>¶
陳武帝永定三年六月庚子鎮星在鉞與太白并占太¶
白與鎮合為疾為内兵¶
文帝天嘉五年四月庚子太白歳星合在奎金在南木¶
在北相去二尺許壬寅太白歳星合在婁相去一尺許¶
　六年正月己亥太白犯熒惑相去二寸占曰其野有¶
兵喪改立侯王九月乙巳太白又犯熒惑明年帝崩少¶
帝廢¶
廢帝光大元年八月壬午鎮星辰星合於軫九月戊午¶
<pb:KR2m0009_WYG_293-30b>¶
辰星太白相犯占曰改立侯王　二年九月庚戌太白¶
逆行與鎮星合在角占曰為白衣之㑹又曰所合之國¶
為亡地為疾兵十二月廢帝為臨海王太建二年薨¶
宣帝太建十一年四月己丑歳星太白辰星合於東井¶
　十三年十二月癸酉辰星在太白上甲戌辰星太白¶
交相掩占曰大兵在野大戰¶
魏道武天賜四年二月癸亥金水土聚¶
節閔帝普泰元年十月歳星熒惑鎮星太白聚於觜參¶
<pb:KR2m0009_WYG_293-31a>¶
色甚明大占曰當有王者興其月齊高祖起於信都至¶
中興二年破爾朱兆開覇業¶
齊文宣天保十年六月庚子鎮星犯井鉞與太白并占¶
曰子為元枵齊之分野君有戮死者大臣誅鑕斧用其¶
眀年常山王誅楊愔等廢少帝¶
武成河清四年正月己亥太白犯熒惑相去二寸在奎¶
甲辰太白熒惑歳星合在婁占曰甲為齊三星若合是¶
謂驚立絶行其分有兵喪改立侯王¶
<pb:KR2m0009_WYG_293-31b>¶
後主武平三年八月癸未鎮星歳星太白合於氐宋之¶
分野占曰其國有内外䘮改立侯王四月陳将吴眀徹¶
寇彭城右僕射崔季舒等諌帝不宜北幸并州帝怒並¶
誅之内外兵喪之應¶
周武帝保定二年十一月壬午熒惑犯歳星於危南¶
五年太白熒惑歳星合於婁　天和二年五月己丑歳¶
星與熒惑合在井宿相去五尺井為秦分占曰其國有¶
兵為饑旱大臣匿謀下有反者若亡地閏六月丁酉歳¶
<pb:KR2m0009_WYG_293-32a>¶
星太白合在栁相去一尺七寸栁為周分占曰為内兵¶
又曰主人凶憂失城是歳陳湘州刺史華皎率衆来附¶
遣兵援之因而南伐衛公直與陳将戰於沌口王師失¶
利遂沒陳　天和六年六月庚辰熒惑太白合在張宿¶
相去一尺占曰主人兵不勝所合國有殃　建徳元年¶
三月丙辰熒惑太白合於壁占曰其分有兵喪不可舉¶
事用兵必受殃改立侯王其月誅晉公䕶等及其黨詔¶
以齊公憲為大冢宰七月丙午辰與太白合於井相去¶
<pb:KR2m0009_WYG_293-32b>¶
七寸占曰其下之國必以重德致天下後半年平齊致¶
天下之應　二年十一月壬子太白掩鎮星在尾占曰¶
鎮星為女主尾為後宮眀年皇太后崩　三年十一月¶
丙子歳星與太白相犯光芒相及在危占曰其野兵人¶
主凶失其城邑　宣政元年六月壬午癸丑木火金三¶
星合在井占曰其國霸又曰内外有兵喪改立王侯七¶
月丙辰熒惑太白合於七星相去二尺八寸占曰君憂¶
又曰其國有兵改立王侯有徳興無徳亡後一年改置¶
<pb:KR2m0009_WYG_293-33a>¶
四輔官𫝊位太子改立王侯之應也¶
宣帝大象元年四月戊子太白歳星辰星合在井占曰¶
是謂驚立是謂絶行其内外有兵喪改立侯王其五月¶
趙陳越代滕五王並入國後二年隋受命宇文氏宗族¶
相繼誅滅十月乙酉熒惑在虚與鎮星合占曰兵大起¶
將軍為亂大人惡之是月相州段德舉謀反伏誅眀年¶
把公宇文亮舉兵反擒殺之　二年七月壬子歳星太¶
白合於張九月甲申熒惑歳星合於翼¶
<pb:KR2m0009_WYG_293-33b>¶
唐高祖武德元年七月丙午鎮星太白辰星聚於東井¶
關中分也　二年三月丙申鎮星太白辰星復聚於東¶
井　九年六月己夘歳星辰星合於東井占曰為變謀¶
太宗貞觀十八年五月太白辰星合於東井占曰為兵¶
謀　十九年六月丙辰太宗征高麗次安市城太白辰¶
星合於東井史記曰太白為主辰星為客為蠻夷出相¶
從而兵在野為戰¶
高宗永徽元年七月辛酉歳星太白合於栁在秦分占¶
<pb:KR2m0009_WYG_293-34a>¶
曰兵起¶
中宗景龍元年十月丙寅太白熒惑合於虚危占曰有¶
䘮¶
睿宗景雲二年七月鎮星太白合於張占曰内兵　太¶
極元年四月熒惑太白合於東井¶
元宗天寶九載八月五星聚於尾箕熒惑先至而又先¶
去尾箕燕分也占曰有徳則慶無徳則殃　十四載二¶
月熒惑太白鬭於畢&KR0295;井鬼間至四月乃伏　十五載¶
<pb:KR2m0009_WYG_293-34b>¶
五月熒惑鎮星同在虚危中天芒角大動揺占者以為¶
北方之宿子午相衝災在南方¶
肅宗至徳二載四月壬寅歳星熒惑太白辰星聚於鶉¶
首從歳星也罰星先去而歳星留占曰歳星熒惑為陽¶
太白辰星為陰隂主外邦陽主中邦陽與陰合中外相¶
連以兵八月太白芒怒掩歳於鶉火又晝見經天鶉火¶
周分也　乾元元年四月熒惑鎮星太白聚於營室太¶
史南宫沛奏其地戰不勝衛分也¶
<pb:KR2m0009_WYG_293-35a>¶
代宗大歴三年七月壬申五星並出東方占曰中國利¶
　八年閏十一月壬寅太白辰星合於危齊分也　十¶
年正月甲寅歳星熒惑合於南斗占曰饑旱吴越分也¶
一曰不可用兵七月庚辰太白辰星合於栁京師分也¶
德宗建中二年六月熒惑太白鬭於東井　四年六月¶
熒惑太白復鬭於東井京師分也金火罰星鬭者戰象¶
也　興元元年春熒惑守歳星在角亢占曰有反臣角¶
亢鄭地　貞元四年五月乙亥歳星熒惑鎮星聚於營¶
<pb:KR2m0009_WYG_293-35b>¶
室占曰其國亡地在衛分　六年閏三月庚申太白辰¶
星合於東井占曰為兵憂戊寅熒惑犯鎮星在奎魯分¶
也¶
憲宗元和九年十月辛未熒惑犯鎮星又與太白合於¶
女在齊分　十年六月辛未歳星熒惑太白辰星合於¶
東井占曰中外相連以兵　十一年五月丁夘歳星辰¶
星合於東井六月己未復合於東井占曰為變謀而更¶
事十一月戊子鎮星熒惑合於虚危十二月鎮星太白¶
<pb:KR2m0009_WYG_293-36a>¶
辰星聚於危皆齊分也　十四年八月丁丑嵗星太白¶
辰星聚於軫占曰兵喪在楚分與南方夷貊之國　十¶
五年三月鎮星太白合於奎占曰内兵徐州分也十二¶
月熒惑鎮星合於奎占曰主憂¶
穆宗長慶二年二月甲戌歳星熒惑合於南斗占曰饑¶
旱八月丙寅熒惑犯鎮星在&KR0295;畢因㽞相守占曰主憂¶
　四年八月庚辰熒惑犯鎮星於東井鎮星既失行犯¶
鉞而熒惑復往犯之占曰内亂¶
<pb:KR2m0009_WYG_293-36b>¶
敬宗寶歴二年八月丁未熒惑鎮星復合於東井輿鬼¶
間¶
文宗太和二年九月歳星熒惑鎮星聚於七星　三年¶
四月壬申歳星犯鎮星占曰饑　四年五月丙午歳星¶
太白合於東井　六年正月太白熒惑合於羽林十月¶
太白熒惑鎮星聚於軫　八年七月庚寅太白熒惑合¶
相犯推歴度在翼近太微占曰兵起　開成三年六月¶
丁亥太白犯熒惑於張占曰喪　四年正月丁巳熒惑¶
<pb:KR2m0009_WYG_293-37a>¶
太白辰星聚於南斗推歴度在燕分占曰内外兵䘮改¶
立王公冬歳星熒惑俱逆行失色合於東井京師分也¶
武宗㑹昌二年六月乙丑熒惑犯歳星於翼占曰旱¶
四年十月癸未太白熒惑合於南斗　咸通中熒惑鎮¶
星太白辰星聚於畢&KR0295;在趙魏之分詔鎮州王景崇被¶
衮冕軍府稱臣以厭之¶
僖宗文徳元年八月歳星鎮星太白聚於張周分也占¶
曰内外有兵為河内河東地¶
<pb:KR2m0009_WYG_293-37b>¶
昭宗光化三年十月太白鎮星合於南斗占曰吴越有¶
兵¶
後唐荘宗同光二年八月甲申歳星熒惑合在翼十四¶
度　三年九月丙辰太白歳星相犯¶
眀宗天成二年正月甲戌熒惑歳星相犯　三年春正¶
月壬申金火合於奎九月庚辰鎮星歳星合於箕辛巳¶
太白熒惑合於軫十二月壬寅金木相犯於斗¶
晉出帝開運元年十二月癸丑太白犯辰¶
<pb:KR2m0009_WYG_293-38a>¶
漢高祖天福十二年六月鎮星太白歳星熒惑聚於張¶
占者云有帝王興於周者高祖起義自平陽趨洛以應¶
之及隱帝将嗣位又封周王暨周太祖登位以姬姓之¶
後復繼宗周天人之符乃有所屬¶
隱帝乾祐二年九月庚戌太白犯鎮丁夘太白犯歳鎮¶
自元年八月己丑入太微垣犯上将執法内屏謁者鉤¶
已往来至是歳十一月辛亥而出(凡四百四/十三日)十一月辛¶
酉太白犯木¶
<pb:KR2m0009_WYG_293-38b>¶
周太祖廣順元年十一月辰星歳星合宿於尾幽燕之¶
分占其地合有變兼主饑饉疾疫¶
宋太祖建隆三年十一月壬申歳星熒惑合於房　乾¶
徳四年六月己亥太白熒惑合於張　五年三月五星¶
如連珠聚於奎當魯分從鎮星晨見東方占曰有徳受¶
慶大人奄有四方子孫蕃昌從鎮星王者以重致天下¶
重福眀年眞宗降誕　六年正月壬寅歳星鎮星太白¶
合於婁　開寶三年五月庚戌太白鎮星合於畢相去¶
<pb:KR2m0009_WYG_293-39a>¶
二寸許六月乙未太白歳星合於東井相去四寸許¶
五年十月甲辰太白熒惑合於牽牛¶
太宗雍熈二年七月丙戌熒惑歳星合於軫　三年五¶
月丙戌熒惑太白合於畢　四年十二月丁巳太白鎮¶
星歳星合於南斗魁　端拱二年九月乙巳鎮星熒惑¶
合於南斗相去尺餘十一月壬辰歳星熒惑合於危¶
淳化二年正月癸丑鎮星太白合於須女三月癸丑太¶
白歳星合於婁太白在歳星南三年正月丙辰太白¶
<pb:KR2m0009_WYG_293-39b>¶
熒惑合於婁歳星在胃日官鄭昭晏言測金火行度合¶
相犯今火行而南金稍北有若相避　五年六月丙午¶
歳星太白合於栁相去三寸許　至道元年五月庚戌¶
歳星太白太隂同度不相犯乙夘鎮星熒惑合於東壁¶
相去七寸許丙辰太白歳星合於七星不相犯¶
真宗景徳三年七月己酉辰星歳星太白合於栁　四¶
年七月五星當聚鶉火既而近太陽同時伏占曰猶臣¶
避君之明九月戊子歳星合於翼　大中祥符元年九¶
<pb:KR2m0009_WYG_293-40a>¶
月乙酉太白歳星合於角亢占在兖州之野其年東封¶
泰山十月庚寅五星順行同色　六年正月癸巳五星¶
順行五色占曰天下兵偃　天禧二年八月癸丑歳星¶
熒惑合於張占曰東宫大慶其年仁宗升儲¶
仁宗天聖元年三月丁丑火犯木占曰天下受福　二¶
年九月戊申金犯火　三年五月癸巳金水相犯於井¶
　五年六月辛夘火犯土壬辰掩土　七年五月辛未¶
金犯土在畢宿一度半　八年六月乙酉金犯火　景¶
<pb:KR2m0009_WYG_293-40b>¶
祐元年閏六月庚辰金犯土　二年五月丁亥又犯土¶
九月辛巳火犯土相去二寸許在張六度　三年五月¶
丁亥日官言太歳及歳星在北方宜飭備邉　四年九¶
月辛亥火犯土在翼十五度　康定元年九月壬申水¶
犯土　慶歴三年九月甲申金犯木　皇祐三年十一¶
月丁丑火犯土　至和三年九月乙巳金犯木　嘉祐¶
三年閏十二月甲戌火犯木躔斗四度占曰有子孫喜¶
燕分有兵　五年正月壬辰金犯木占曰為戰陣大将¶
<pb:KR2m0009_WYG_293-41a>¶
有憂宜飭兵備　六年三月癸巳火又犯木在營室占¶
曰衛地有兵又為赦令七月己丑金犯土躔井十二度¶
占曰秦分兵饑　七年正月庚申又犯木占曰為饑為¶
兵營室衛分六月丁丑又犯火在翼一度半占曰内有¶
盗臣又為兵事翼楚分也　八年四月己丑又犯木在¶
胃占曰趙分兵饑是日熒惑晨見東方先是自七年八¶
月庚辰夕伏積二百四十九日祈禳於集英殿其日始¶
見五月庚申火犯木在&KR0295;四度占曰子孫之福又宜察¶
<pb:KR2m0009_WYG_293-41b>¶
趙分兵謀之事　慶歴三年十一月壬辰五星皆在東¶
方占曰中國安寧¶
英宗治平元年十一月庚午水犯金在尾十六度占曰¶
辰星與太白合為隂謀為兵憂在燕趙分　二年四月¶
丁巳金犯木占曰為兵饑亦主后妃有憂戊子金犯土¶
在張五度占曰太子不安周分有兵八月己亥火犯木¶
躔栁七度半占曰秦分有兵謀亦為赦令十月丙申又¶
犯土在翼二度占曰南楚之分兵起　三年十二月癸¶
<pb:KR2m0009_WYG_293-42a>¶
卯金犯火躔危四度占曰有兵謀事¶
神宗治平四年九月癸巳太白犯鎮主兵㦯饑十月甲¶
子熒惑犯鎮主兵大起十一月乙卯又犯歳主赦及天¶
下受福　熙寧元年十一月己丑太白犯熒惑主兵客¶
敗主勝㦯防逆謀　三年正月己未熒惑犯歳主赦或¶
子孫喜十月乙酉太白犯鎮主有兵　八年三月庚寅¶
又犯鎮主燕分兵　十年七月癸酉又犯歳主秦分饑¶
　元豐二年五月庚寅熒惑犯歳主兵　四年十月乙¶
<pb:KR2m0009_WYG_293-42b>¶
亥又犯太白主兵　五年三月丙戌太白犯鎮主兵戰¶
女主災十二月丙寅辰犯歳主兵　七年十一月甲寅¶
太白犯歳主大將凶¶
哲宗元祐元年閏二月戊申八年四月乙夘太白犯熒¶
惑皆主兵起　紹聖元年閏四月庚午熒惑犯鎮主兵¶
起及後宫宜崇福　三年九月丙午太白犯鎮主楚分¶
有兵　元符元年十二月乙未太白犯熒惑主大兵西¶
國敗　二年十月乙巳太白犯鎮主鄭分饑及後宫憂¶
<pb:KR2m0009_WYG_293-43a>¶
十二月辛亥熒惑犯鎮主兵起及後宫¶
徽宗崇寧三年四月丙辰熒惑犯鎮主兵起大戰又曰¶
女子當之十一月庚寅太白犯辰主國不安先起兵者¶
凶　大觀元年十二月乙酉太白犯熒惑主君病太子¶
憂　二年正月甲寅太白犯歳主大戰民饑王者有賊¶
十月丁酉太白犯鎮主太子不安十一月壬申太白犯¶
歳主大戰民饑王者有賊　三年三月辛未太白犯歳¶
　四年二月辛巳太白犯歳占同五月甲辰熒惑犯歳¶
<pb:KR2m0009_WYG_293-43b>¶
主兵大起冊太子有赦　政和元年二月辛丑太白犯¶
鎮主兵饑太子不安十二月乙未太白犯鎮占同　三¶
年七月乙丑熒惑犯太白主君亡天下兵起　四年十¶
月甲子熒惑犯歳主兵起冊太子有赦　七年正月癸¶
卯熒惑犯歳占同　宣和二年十月己夘太白犯熒惑¶
主君亡天下兵起　三年閏五月壬午熒惑犯歳主兵¶
起冊太子有赦　七年七月乙未太白犯歳主王者有¶
賊大戰民饑¶
<pb:KR2m0009_WYG_293-44a>¶
欽宗靖康元年六月辛丑太白犯歳占同六月丙辰土¶
火金木聚主大盪其下兵喪並起君子憂小人流¶
髙宗建炎四年六月戊子熒惑與鎮合於亢占主兵䘮¶
旱是歳敵再犯淮立偽齊江湖羣盜大起鄭后計至次¶
年隆祐太后崩十一月辛丑太白歳星合於南斗占為¶
戰大將死又西方凶於是張浚以五路之師敗於富平¶
誅趙哲自秦州退軍興州次年陕西皆䧟　紹興元年¶
十一月乙夘太白與鎮星合　四年三月乙亥辰星與¶
<pb:KR2m0009_WYG_293-44b>¶
太白合於畢占為兵憂又曰西方有兵不戰是秋岳飛¶
敗敵於襄鄧張憲破之於唐州襄漢悉平　五年正月¶
乙卯太白鎮合於南斗閏二月丙午熒惑歳星合於&KR0295;¶
占為内亂臣有謀為旱為饑北軍困是歳亢旱　七年¶
四月丁巳金火合於東井占為爍為䘮其下之國不可¶
舉事用兵又曰大人憂主兵不勝有破軍殺将又曰有¶
兵兵罷國安於是王倫歸敵許和又許還河南諸州五¶
月乙亥水金火三星合於井占是謂驚立絶行有兵喪¶
<pb:KR2m0009_WYG_293-45a>¶
民饑是年劉豫為金人所廢甲申火木金合於栁戊子¶
水火金木合於栁占謂大盪有兵䘮君子憂小人流閏¶
十月丁夘火水合於氐占為北軍用兵舉事大敗　九¶
年三月癸夘金火合於井度占為爍為喪其下之國不¶
可舉兵又曰有破死將於是金人入東京河南陕西相¶
繼䧟九月丁未水木合於角庚申金木合於角占大将¶
死十月壬申金木合於氐占同次年岳飛死於獄　十¶
年十一月丁未金土合於危占為疾為内兵十二月戊¶
<pb:KR2m0009_WYG_293-45b>¶
子土金合於室　十一年三月庚子朔土金復合於室¶
　十七年五月乙丑木與金合占大將死白衣㑹　十¶
九年六月壬戌金星行犯土星占太子不安憂於是秦¶
檜動揺皇子七月丁未金木水合於張占其分國内外¶
有兵災民饑改立王侯是歳完顔亮弑其主亶而自立¶
　二十八年十月乙未水星順行犯土星占夏寒雨雪¶
妨女后閏六月己巳火星犯木星占冊太子當有赦眀¶
年始正皇子名¶
<pb:KR2m0009_WYG_293-46a>¶
孝宗隆興元年七月壬寅熒惑辰星合於栁占周分赤¶
地千里又為饑有覆軍殺将在秋為兵或大旱是年有¶
宿離之敗　乾道四年二月壬子水金合於胃占為變¶
謀為兵憂同夜昏度瞻見金土晨度瞻見木火水是為¶
水金火土木星俱見占五星並見其年必惡八月己亥¶
水金火土木五星又俱見　六年五月乙亥五星俱見¶
七月乙巳火星犯木在畢占冊太子當有赦次年立恭¶
王惇為皇太子十月庚申五星俱見　八年十月癸卯¶
<pb:KR2m0009_WYG_293-46b>¶
五星見　九年三月辛丑火木合於栁四月乙丑火木¶
合於星占皆云為内亂臣有謀又云當其野旱以饑亡¶
是歳浙東江東西湖北諸州旱　淳熈十三年閏七月¶
戊午夜五星皆夕伏至戊辰五星伏聚在軫又至八月¶
乙亥日月五星俱聚軫占謂易行有徳受慶亡徳受殃¶
光宗紹熈四年三月辛巳水星與金星㑹於&KR0295;宿内占¶
為兵起為變謀¶
寧宗慶元元年四月辛酉木金合於井占為白衣㑹將¶
<pb:KR2m0009_WYG_293-47a>¶
相死六月庚午金木合於井占西方凶又歳星所在太¶
白從之伐者利　三年八月甲戌金火木三星合於翼¶
占三星合是謂驚立絶行其分國内外有兵䘮兵饑改¶
立王侯後二年光宗上僊　四年八月甲戌火與土合¶
於虚占為兵亂旱䘮　五年八月辛丑火星犯木星占¶
冊太子當有赦　六年四月癸巳火土合於室及火犯¶
土星占為憂主孽卿㑹大人惡之又曰女子當之於是¶
慈懿皇后李氏光宗皇帝相繼崩　嘉泰二年正月丁¶
<pb:KR2m0009_WYG_293-47b>¶
巳金火水合於南斗占三星合為驚立絶行於是金國¶
盗起邉釁始開五月庚戌火星順行犯土星占大戰¶
開禧二年二月壬申金木土三星合於&KR0295;宿占其分國¶
内外有兵䘮民饑改立王侯¶
　¶
　¶
　¶
　文獻通考卷二百九十三下¶
