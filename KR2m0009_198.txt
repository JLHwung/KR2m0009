# -*- mode: mandoku-view; -*-
#+TITLE: 文獻通考
#+DATE: 2015-08-24 22:49:37.099490
#+PROPERTY: ID KR2m0009
#+PROPERTY: BASEEDITION WYG    
#+PROPERTY: JUAN 卷一百九十八
<pb:KR2m0009_WYG_198-1a>¶
欽定四庫全書¶
　文獻通考卷一百九十八¶
　　鄱　陽　馬　端　臨　貴　與　著¶
　經籍考二十五¶
　　史(傳記/)¶
黄帝内傳一卷¶
　　鼂氏曰序云昔籛鏗得之於衡山石室中後至漢¶
　　劉向於東觀校書見之遂傳於世藝文志以書之¶
<pb:KR2m0009_WYG_198-1b>¶
　　記國政得失人事羙惡其大者類為雜史其餘則¶
　　屬之小説然其間或論一事若一人者附於雜史¶
　　小説皆未安故又為傳記類今從之如神仙高僧¶
　　不附其類而繫於此者亦以其記一事猶列女名¶
　　士也¶
　　陳氏曰誕妄不經方士輩所託也¶
漢武内傳二卷¶
　　鼂氏曰不題撰人記王母降¶
<pb:KR2m0009_WYG_198-2a>¶
漢武故事二卷¶
　　鼂氏曰世言班固撰唐張柬之書洞㝠記後云漢¶
　　武故事王儉造¶
飛燕外傳一卷¶
　　鼂氏曰伶𤣥撰茂陵卞理藏之於金縢漆樞王莽¶
　　之亂劉㳟得之傳於世晉荀朂校上¶
　　陳氏曰稱漢河東都尉伶𤣥子于撰自言與掦雄¶
　　同時而史無所見或云偽書也然通德擁髻等事¶
<pb:KR2m0009_WYG_198-2b>¶
　　文士多用之而禍水滅火一語司馬公載之通鑑¶
　　矣¶
古列女傳八卷　續列女傳一卷¶
　　南豐曽氏序劉向所叙列女傳凡八篇事具漢書¶
　　向列傳而隋書及崇文總目皆稱向列女傳十五¶
　　篇曹大家注以頌義考之蓋大家所注離其七篇¶
　　為十四與頌義凡十五篇而益以陳嬰母及東漢¶
　　以來凡十六事非向書本然也蓋向舊書之亡久¶
<pb:KR2m0009_WYG_198-3a>¶
　　矣嘉祐中集賢校理蘇頌始以頌義編次復定其¶
　　書為八篇與十五篇者並藏於館閣而隋書以頌¶
　　義為劉歆作與向列傳不合今驗頌義之文蓋向¶
　　之自叙又藝文志有向列女傳頌圖明非歆作也¶
　　自唐之亂古書之在者少矣而唐志録列女傳凡¶
　　十六家至大家注十五篇者亦無録然其書今在¶
　　則古書之或有録而亡或無録而在者亦衆矣盖¶
　　可惜哉今校讐其八篇及十五篇已定可繕冩初¶
<pb:KR2m0009_WYG_198-3b>¶
　　漢承秦之敝風俗已大壊矣而成帝後宫趙衛之¶
　　屬尤自放向以謂王政必自内始故列古女善惡¶
　　所以興亡者以戒天子此向述作之大意也¶
　　鼂氏曰漢劉向撰睹趙衛之屬起微賤踰禮制以¶
　　為王教由内及外乃采詩書所載賢妃貞女及嬖¶
　　孽亂亡者序次為列女傳凡八篇以戒天子前有¶
　　王回序其畧曰此書有母儀賢明仁智貞愼節義¶
　　辨通嬖孽等篇而各頌其義圖其状總為卒篇傳¶
<pb:KR2m0009_WYG_198-4a>¶
　　如太史公記頌如詩之四言而圖為屏風然世所¶
　　行向書乃分傳每篇上下并頌為十五卷其十二¶
　　傳無頌三傳同時人五傳其後人通題曰向譔題¶
　　其頌曰向子歆譔與漢史不合故崇文總目以陳¶
　　嬰母等十六傳為後人所附予以頌考之每篇皆¶
　　十五傳耳則凡無頌者宜皆非向所奏書不特自¶
　　陳嬰母所斷也頌云畫之屏風而史有頌圗在八¶
　　篇中莫得而考以向所序書多散亡獨此幸存而¶
<pb:KR2m0009_WYG_198-4b>¶
　　完復為他手竄疑於其眞故并録其目而以頌證¶
　　之删為八篇號古列女傳餘二十傳其文亦奥雅¶
　　可喜故又以時次之别為一篇號續列女傳公武¶
　　按隋經籍志有劉向列女傳十五卷又有劉歆列¶
　　女傳頌又有項原列女後傳今回刪此書為八篇¶
　　以合漢史得之矣至於疑頌非歆作蓋因顔籒之¶
　　言爾則未必然也二十傳豈項原所作邪¶
　　陳氏曰其七篇篇十五人為一百五人第八篇為¶
<pb:KR2m0009_WYG_198-5a>¶
　　頌義隋唐志及崇文總目皆十五卷蓋以七篇分¶
　　為上下而自陳嬰母以下十六人附入其中或在¶
　　向後者皆好事者所益也王回曽鞏二序辯訂詳¶
　　矣鞏之言曰後世自學問之士多狥於物而不安¶
　　其守其室家既不見可法故競於邪侈豈獨無相¶
　　成之道哉士之茍於自恣顧利冒恥而不知反已¶
　　者徃徃以家自累故也故曰身不行道不行於妻¶
　　子况於南鄉天下之主哉愚嘗三復其言而志之¶
<pb:KR2m0009_WYG_198-5b>¶
　　向書傳於世鮮矣惟此書獨全其稱詩芣苢栢舟¶
　　大車之類與今説詩者乖異蓋齊魯韓之學固不¶
　　盡與毛氏同也¶
高士傳十卷¶
　　鼂氏曰晉皇甫謐撰纂自陶唐至魏八代二千四¶
　　百餘載世士高節者其或以身徇名雖如夷齊兩¶
　　龔皆不録凡九十六人而東漢之士居三之一自¶
　　古名節之盛議者獨推焉¶
<pb:KR2m0009_WYG_198-6a>¶
　　陳氏曰序稱自堯至魏咸熙二千四百餘載得九¶
　　十餘人今自被衣至管寧惟八十七人¶
襄陽耆舊記五卷¶
　　鼂氏曰晉習鑿齒撰前載襄陽人物中載其山川¶
　　城邑後載其牧守隋經籍志曰耆舊記唐藝文志¶
　　曰耆舊傳觀其書紀録叢脞非傳體也名當從經¶
　　籍志云¶
談藪二卷¶
<pb:KR2m0009_WYG_198-6b>¶
　　陳氏曰北齊祕書省正字北平陽玠松撰事綜南¶
　　北時更八代隋開皇中所述¶
梁四公記一卷¶
　　陳氏曰唐張説撰按館閣書目稱梁載言纂唐志¶
　　作盧説注六一作梁載言邯鄲書目云載言得之¶
　　臨菑田通又云别本題張説或為盧説今按此書¶
　　卷末所云田通事跡信然而首題張説不可曉也¶
　　其所記多妄誕而四公名姓怪異無稽不足深辯¶
<pb:KR2m0009_WYG_198-7a>¶
閩川名士傳三卷¶
　　鼂氏曰唐黄璞撰録唐神龍以來閩人知名於世¶
　　者效楚國先賢傳為之¶
　　陳氏曰所記人物自薛令之而下凡五十四人¶
楊貴妃外傳二卷¶
　　鼂氏曰皇朝樂史撰叙唐楊妃事跡迄孝明之崩¶
緑珠傳一卷¶
　　鼂氏曰樂史撰¶
<pb:KR2m0009_WYG_198-7b>¶
補江總白猿傳一卷¶
　　鼂氏曰不詳何人撰述梁大同末歐陽紇妻為猿¶
　　所竊後生子詢崇文總目以為唐人惡詢者為之¶
　　後村劉氏曰歐陽率更貌寢長孫無忌嘲之曰誰¶
　　令麟閣上畫此一獼猴好事者遂造白猿之説謗¶
　　及其親¶
　　陳氏曰託言江總必無名子所為也¶
狄梁公家傳三卷¶
<pb:KR2m0009_WYG_198-8a>¶
　　陳氏曰唐海州刺史江都李邕撰¶
高士外傳一卷¶
　　陳氏曰唐大理司直鄭湜撰¶
鳯池歴二卷¶
　　陳氏曰不著名氏記長孫無忌歴官本末及家世¶
　　子孫按唐志馮宇鳯池録五十卷李淑書目惟存¶
　　五卷記宰相名次事迹非此書¶
安禄山事迹三卷¶
<pb:KR2m0009_WYG_198-8b>¶
　　陳氏曰唐華隂尉姚汝能撰¶
相國鄴侯家傳十卷¶
　　鼂氏曰唐亳州刺史李繁撰繁鄴侯泌之子也太¶
　　和中以罪係獄當死恐先人功業不傳乞廢紙拙¶
　　筆於獄吏以成傳藁戒其家求世間人潤色之後¶
　　竟不果宋子京謂其詞浮侈云¶
　　陳氏曰按中興書目有柳玭後序今無之繁嘗為¶
　　通州韓退之送諸葛覺詩所謂鄴侯家多書揷架¶
<pb:KR2m0009_WYG_198-9a>¶
　　三萬軸者也其曰行年餘五十出守數以六屢為¶
　　丞相言雖懇不見録則韓公於繁亦拳拳矣新舊¶
　　史本傳稱繁無行漏言裴延齡以誤陽城師事梁¶
　　肅而烝其室殆非人類然則韓公無乃溢羙而所¶
　　述其父事庸可盡信乎¶
汾陽王家傳十卷¶
　　鼂氏曰唐陳雄撰雄本汾陽王郭子儀僚吏後又¶
　　從事渾瑊幕府故傳不名第九卷録行状第十卷¶
<pb:KR2m0009_WYG_198-9b>¶
　　録副佐三十三人大將二十七人曰忠武將佐畧¶
北征雜記一卷¶
　　陳氏曰唐宰相趙憬撰貞元四年咸安公主下降¶
　　回紇憬副闗播為册禮使作此書紀行¶
栁氏序訓一卷¶
　　鼂氏曰唐柳玭叙其祖公綽已下内外事跡以訓¶
　　其子孫¶
呉湘事迹録一卷¶
<pb:KR2m0009_WYG_198-10a>¶
　　鼂氏曰唐大中中李紳鎭揚州䧟湘湘以罪抵死¶
　　後其兄汝納辨訴其枉状録總載焉¶
陵園記一卷¶
　　陳氏曰唐宗正丞李(失其名/)撰光化元年序¶
牛羊日歴一卷¶
　　陳氏曰唐劉軻撰牛指僧儒羊謂虞卿漢公也¶
西南備邊録一卷¶
　　陳氏曰唐宰相李德裕文饒撰大和中鎭蜀所作¶
<pb:KR2m0009_WYG_198-10b>¶
　　内州縣城鎮兵食之數大畧具焉¶
異域歸忠傳二卷¶
　　陳氏曰李德裕撰㑹昌二年嗢没斯内附徳裕奉¶
　　詔采秦漢以來由絶域歸中國以名節自著功業¶
　　始終者凡三十人為之傳¶
蠻書十卷¶
　　陳氏曰唐安南宣慰使樊綽記南詔事咸通五年¶
　　奏之¶
<pb:KR2m0009_WYG_198-11a>¶
崔氏日録一卷¶
　　陳氏曰不著名字殘闕無始末末有䟦尾亦不知¶
　　何人言此書出宋敏求家考訂年月及所載人名¶
　　姓甚詳葢廣明元年崔沆為相非其子弟即其門¶
　　人為之字畫清麗而其所記不過蒲飲交通評議¶
　　有以見唐末風俗之弊云¶
登科記三十卷¶
　　鼂氏曰皇朝樂史撰記進士及諸科登名者起唐¶
<pb:KR2m0009_WYG_198-11b>¶
　　武徳訖天祐末¶
唐制舉科目圖一卷¶
　　鼂氏曰不題撰人凡七十六科任至宰相者七十¶
　　二人唯劉蕡名最高而宦最不達¶
　　巽岩李氏曰寶元間蔡元翰編集某家有制科登¶
　　第録一卷不著撰人氏字止用年代次序登第者¶
　　姓名或不暇遍舉且自敬宗以後闕不復録而元¶
　　翰所記科目以類相從姓名具列又間出其更歴¶
<pb:KR2m0009_WYG_198-12a>¶
　　始終比某家本為優然而尚多脱遺如天授中祝¶
　　欽明中英才傑出業奥大經科而此無之蓋元翰¶
　　獨據舊唐書故所見有不盡博采别條乃可備一¶
　　家言耳¶
唐登科記十五卷¶
　　陳氏曰丞相鄱陽洪适景伯編集按唐藝文志有¶
　　崔氏顯慶科記五卷姚康科第録十六卷李奕登¶
　　科記二卷崔氏書有趙儋序而失崔名所載至周¶
<pb:KR2m0009_WYG_198-12b>¶
　　顯徳固非崔氏本書而李奕書亦不存洪忠宣得¶
　　姚康書五卷於北方而丞相又得别本起武徳終¶
　　大和於毗陵錢仲氏乃以三本輯為一書而用姚¶
　　氏為正三書皆有序姚氏汝諧南仲孫也元和十¶
　　五年進士本書録武徳至長慶為十一卷其曰十¶
　　六卷者亦後人所續¶
五代登科記一卷¶
　　陳氏曰不著名氏前所謂崔氏書至周顯徳止者¶
<pb:KR2m0009_WYG_198-13a>¶
　　殆即此邪館中有此書洪丞相以國初卿相多在¶
　　其中故併𫝊之¶
燉煌新録一卷¶
　　陳氏曰有序稱天成四年沙州傳舎集而不著名¶
　　氏蓋當時奉使者叙張義潮本末及彼土風物甚¶
　　詳凉武昭王時有劉炳者著燉煌實録二十卷故¶
　　此號新録¶
渚宫故事五卷¶
<pb:KR2m0009_WYG_198-13b>¶
　　陳氏曰後周太子校書郎余知古撰載荆楚事自¶
　　鬻熊至唐末本十卷今止晉代闕後五卷¶
錦里耆舊傳八卷¶
　　陳氏曰前應靈縣令平陽句延慶昌裔開寶三年¶
　　祕書丞劉蔚知榮州得此傳其詞蕪穢請延慶脩¶
　　之改曰成都理亂記天成之後别加編次起咸通¶
　　九載迄乾徳乙丑迄祥符己酉自平蜀之後朝廷¶
　　命令官僚姓名及政事因革以至李順王均劉旰¶
<pb:KR2m0009_WYG_198-14a>¶
　　作亂之迹皆畧載之知新繁縣太常博士張約為¶
　　之序¶
平蜀實録一卷¶
　　陳氏曰左藏庫副使康延澤撰平蜀之後延澤以¶
　　内染院使為鳯州路馬軍都監王全斌等既得罪¶
　　延澤亦貶唐州團練使按本傳載蜀軍二萬七千¶
　　人諸將慮其為全師雄内應欲盡殺之延澤請簡¶
　　老弱疾病七千人釋之餘以兵衛浮江而下諸將¶
<pb:KR2m0009_WYG_198-14b>¶
　　不能用此書叙述甚詳邯鄲書目云不知作者館¶
　　閣書目亦然考王元之所撰延澤墓誌知其所為¶
　　也¶
秦王貢奉録二卷¶
　　陳氏曰樞宻使吳越錢惟演希聖撰記其父俶貢¶
　　獻及錫賚之物¶
家王故事一卷¶
　　陳氏曰錢惟演撰記其父遺事二十二事上之以¶
<pb:KR2m0009_WYG_198-15a>¶
　　送史院¶
戊申英政録一卷¶
　　陳氏曰婺州刺史錢儼撰記其兄俶事迹俶以戊¶
　　申正月嗣位¶
玉堂逢辰録二卷¶
　　陳氏曰錢惟演撰其載祥符八年四月榮王宫火¶
　　一日二夜所焚屋宇二千餘間左藏内藏香藥諸¶
　　庫及祕閣史館香聞數十里三館圖籍一時俱盡¶
<pb:KR2m0009_WYG_198-15b>¶
　　大風或飄至汴水之南惟演獻禮賢宅以處諸王¶
　　以此觀之唐末五代書籍之僅存者又厄於此火¶
　　可為太息也¶
西李文正公談録一卷¶
　　鼂氏曰西李文正公昉也相太宗其子宗諤録其¶
　　平生所談十七事¶
　　陳氏曰所記凡三十七事¶
張忠定公語録四卷¶
<pb:KR2m0009_WYG_198-16a>¶
　　鼂氏曰皇朝張忠定公詠守蜀有善政其門人李¶
　　畋紀其語論可以垂世者¶
曹武惠别傳一卷¶
　　陳氏曰知石州曹偃撰武惠曽孫也¶
賈公談録一卷¶
　　陳氏曰序言庚午銜命宋都聞於補闕賈黄中凡¶
　　二十六條而不著其名别本題清輝殿學士張洎¶
　　蓋洎江南奉使也庚午實開寶三年黄中晉開運¶
<pb:KR2m0009_WYG_198-16b>¶
　　中以七歲為童子關關頭十六歲進士及第第三¶
　　人¶
王沂公筆録一卷¶
　　陳氏曰丞相沂公青社王曽孝先撰記開國以來¶
　　雜事凡三十六條¶
王沂公言行録一卷(一作三卷/)¶
　　鼂氏曰沂公弟天章閣待制皥録公平生言行凡¶
　　三十七事¶
<pb:KR2m0009_WYG_198-17a>¶
　　陳氏曰前有李清臣序文後有晏殊杜杞岑書¶
王魏公遺事四卷¶
　　鼂氏曰魏公旦相眞宗其子素録事凡五百條¶
　　陳氏曰家録一卷即素所録遺事也¶
冦萊公遺事一卷¶
　　陳氏曰不知何人作¶
萊公&KR0564;烈一卷¶
　　鼂氏曰冦宗奭編宗奭準曽孫也編集仁宗祭準¶
<pb:KR2m0009_WYG_198-17b>¶
　　文及贈誥墓碑傳誌賛詩等為此書¶
民表録三卷¶
　　鼂氏曰皇朝胡訥撰録國朝循吏善政李淑以為¶
　　雖淺俗亦可偹廣記云天聖中偕賢惠録上之¶
賢惠録三卷¶
　　鼂氏曰胡訥撰國朝賢惠之女後一卷瑗嗣成之¶
安定先生言行録二卷¶
　　陳氏曰雜録胡瑗翼之事及告詞誌表祭文等其¶
<pb:KR2m0009_WYG_198-18a>¶
　　間有賢惠録孝行録蓋其父訥所為也¶
韓魏公家傳二卷¶
　　鼂氏曰皇朝韓忠彦撰録其父琦平生行事近世¶
　　著史者喜采小説以為異聞逸事如李繁録其父¶
　　泌崔允記其父愼由事悉鑿空妄言前世謂此等¶
　　無異莊周鮒魚之辭賈生鵩鳥之對者也而唐書¶
　　皆取之以亂正史曰是近時多有家傳語録之類¶
　　行於世陳瑩中所以發憤而著書謂魏公名徳在¶
<pb:KR2m0009_WYG_198-18b>¶
　　人耳目如此豈假門生子姓之間區區自列乎持¶
　　史筆其愼焉¶
　　陳氏曰不著名氏當是其家所傳也¶
韓忠獻遺事一卷¶
　　陳氏曰羣牧判官錢塘强至㡬聖撰至魏公之客¶
　　也¶
　¶
　文獻通考卷一百九十八¶
