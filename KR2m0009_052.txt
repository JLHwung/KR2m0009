# -*- mode: mandoku-view; -*-
#+TITLE: 文獻通考
#+DATE: 2015-08-24 22:49:32.947218
#+PROPERTY: ID KR2m0009
#+PROPERTY: BASEEDITION WYG    
#+PROPERTY: JUAN 卷五十二 
<pb:KR2m0009_WYG_052-1a>¶
欽定四庫全書¶
　文獻通考卷五十二¶
　　鄱　陽　馬　端　臨　貴　與　著¶
　職官考六¶
　　歴代尚書(八座附/)¶
秦尚書四人(不分/曹名)漢成帝初置尚書五人其一人為僕¶
射四人分為四曹(尚書曹名/自此而有)常侍曹(主公/卿)二千石曹(主/郡)¶
(國二/千石)民曹(主凡吏民上書以人字改/焉自後歴代曹部皆同)客曹(主外國/夷狄)後又¶
<pb:KR2m0009_WYG_052-1b>¶
置三公曹(主斷/獄)是為五曹後漢尚書五曹六人其三公¶
曹尚書二人(掌天下嵗盡/集課州郡)吏曹(掌選舉齋祠後漢志謂/之常侍曹亦謂之選部)¶
二千石曹(掌中都官水火盜賊辭/訟罪法亦謂之賊曹)民曹(掌繕理功作/鹽池苑囿)客¶
曹(掌羗胡賀法駕出則䕶駕後漢光武分二/千石曹及客曹為南主客北主客二曹)兩梁冠納¶
言幘或說有六曹(按後志云分客曹為二是六天曹也/又晉志云以前漢五曹更加中都官)¶
(曹為六曹也按應劭漢官云二千石主中都官事則不/應更有中都官曹也今依劭說為五曹六人魏朗字叔)¶
(英又為尚書再升紫微謇諤禁省為百僚所服又張陵/字處仲為尚書嵗朝梁冀帶劍入省陵叱令奪劍劾冀)¶
(詔以嵗俸贖罪又鄭均字仲虞為尚書淡泊/無為以病罷還第賜尚書禄號為白衣尚書)魏有吏部¶
<pb:KR2m0009_WYG_052-2a>¶
左民客曹五兵度支凡五尚書晉初有吏部三公客曹¶
駕部屯田度支六曹(無五/兵)太康有吏部殿中五兵田曹¶
度支左民為六曹尚書(無駕部三/公客曹)及渡江有吏部祠部¶
五兵左民度支五尚書(皆銅印黑綬進賢兩梁冠納言/幘絳朝服佩水蒼玉乘軺車皁)¶
(輪執笏負荷加侍官/者武冠左貂金蟬)宋有吏部祠部度支左民(左民尚/書統右)¶
(民及駕/部二曹)都官五兵六尚書(尚書納言幘進賢/兩梁冠佩水蒼玉)齊梁與宋¶
同(侯景改梁五兵為七兵尚書又職/官錄曰齊尚書品服悉與今同)亦别有起部而不¶
常置也陳與梁同後魏初有殿中(掌殿内兵/馬倉庫)樂部(掌伎/樂及)¶
<pb:KR2m0009_WYG_052-2b>¶
(角使/五百)駕部(掌牛馬/驢騾)南部(掌南邊/州郡)北部(掌北邊/州郡)五尚書其¶
後亦有吏部(初曰/選部)兵部都官度支七兵祠部民曹等尚¶
書又有金部庫部虞曹儀曹右民宰官(元禔為宰/官尚書)都牧¶
(元禎為都/牧尚書)牧曹右曹太倉太官祈曹神都儀同曹等尚¶
書(自金部以下但有尚/書之名而不詳職事)北齊有吏部殿中(殿中統殿中/曹主駕行百)¶
(官留守名賑宫殿禁衞/及儀曹三公駕部四曹)祠部五兵都官度支六尚書後¶
周無尚書隋有吏禮兵刑戸工六部尚書唐尚書與隋¶
同(龍朔二年改尚書為/太常伯咸通初復舊)歴代吏部尚書及侍郎品秩悉¶
<pb:KR2m0009_WYG_052-3a>¶
髙於諸曹¶
八座後漢以六曹尚書并令僕二人謂之八座魏以五¶
曹尚書二僕射一令為八座宋齊八座與魏同(晉梁陳/不言八)¶
(座之/數)隋以六尚書左右僕射及令為八座唐與隋同(凡/歴)¶
(代尚書有五曹則兼以二僕射一令為八座有六曹則/以左右僕射為一座兼令共為八座若有六曹而左右)¶
(僕射並闕則以尚書僕射及令為八座若/尚書唯有五曹又無左右僕射則不備矣)¶
宋制判省事一人以諸司三品以上充總轄二十四司¶
及集議定諡文武官封贈注甲發付選人出雪投狀之¶
<pb:KR2m0009_WYG_052-3b>¶
事令史三人驅使官三人散官一人(至和中宣徽南院/使呉育言國家總)¶
(覽萬機唯在綱要小大之務各有攸司若朝廷職舉而/事簡則坐制天下不勞而治矣今尚書都省是其本也)¶
(自唐末五代因循茍且雜置他局事無本末不相維持/使天子之大有司廢為閑所凡細瑣之務動干朝廷遂)¶
(至君相焦勞日不暇給如百川浩蕩而不治其本源萬/目開張而不得其綱領雖欲盡力其勢莫可以正也臣)¶
(前判尚書都省見其官司局次燦然具存其如有大論/議當下衆官雜定以質所長而久廢不舉今惟定諡時)¶
(一會都堂是存其小而廢其大者深足惜也竊謂久廢/之職豈能一人盡正其名謂當随宜講舊而漸復之且)¶
(於諸學士中分命知六行尚書事其舍人待制大兩省/官即知左右丞郎中員外事其餘館職或有名望朝士)¶
(即知郎中員外事仍於舊相或前任兩府重臣中除一/兩人判都省然後各使檢詳典故度其可行者奏復之)¶
<pb:KR2m0009_WYG_052-4a>¶
(其次諸司寺監從而舉之至於金榖之計見屬三司者/亦無相妨並且依舊事不驚俗體皆有宜嵗年之間此)¶
(制一定有所責成則髙拱無為之治可以馴致矣/論者嘉之然以因襲既久難於驟革其論卒不行)¶
　　容齋洪氏隨筆曰祖宗朝曾為執政其後入朝為¶
　　他官者甚多自元豐改官制後但為尚書曾孝寛¶
　　自簽書樞密去位復拜吏部尚書韓忠彥自知樞¶
　　密院出藩以吏書召李清臣蒲宗孟王存皆嘗為¶
　　左丞而清臣存復拜吏書宗孟兵書先是元祐六¶
　　年清臣除目下為給事中苑祖禹封還朝廷未決¶
<pb:KR2m0009_WYG_052-4b>¶
　　繼又進擬宗孟兵部右丞蘇轍言不如且止左僕¶
　　射吕大防於簾前奏諸部久闕尚書見在人皆資¶
　　淺未可用又不可闕官湏至用前執政轍曰尚書¶
　　闕官已數年何嘗闕事遂已胡宗愈嘗為右丞召¶
　　拜禮書吏書自崇寧以來乃不復然¶
　　岳氏愧郯録曰今世為尚書者尚字皆從平聲都¶
　　省之名亦然珂嘗竊疑其義有所未解考之宋書¶
　　百官志而後知其訛志之言曰尚書古官也舜攝¶
<pb:KR2m0009_WYG_052-5a>¶
　　帝位命龍作納言即其任也周官司會鄭元云若¶
　　今尚書矣秦世少府遣吏四人在殿中主發書故¶
　　謂之尚書尚猶主也漢初有尚冠尚衣尚食尚浴¶
　　尚席尚書謂之六尚戰國時已有尚衣尚冠之屬¶
　　矣秦時有尚書令尚書僕射尚書丞然則尚書之¶
　　稱尚書從去聲而非平聲亦既明甚第鄭康成注¶
　　周禮司會曰司會周官之長若今尚書唐陸徳明¶
　　釋其音曰常雖有此据了不知其義之所由取此¶
<pb:KR2m0009_WYG_052-5b>¶
　　殆今世襲稱之始也徽宗朝復殿中省有六尚今¶
　　内官省品秩猶有尚官等稱謂益無可疑云¶
　　歴代郎官¶
郎官謂之尚書郎漢置四人分掌尚書事一人主匈奴¶
單于營部一人主羗夷吏民一人主户口墾田一人主¶
財帛委輸後漢尚書侍郎三十六人(後漢志曰尚書六/曹侍郎三十六人)¶
(一曹六/人也)主作文書草取孝廉年未五十先試箋奏選有¶
吏能者為之從三署諸臺試初上臺稱守尚書郎中滿¶
<pb:KR2m0009_WYG_052-6a>¶
嵗稱尚書郎三嵗稱侍郎五嵗遷大縣其遷為縣令縣¶
令秩滿自占縣詔書賜錢三萬與三臺租錢餘官則否¶
吏部典劇多超遷者鄭𢎞為僕射奏以臺職任尊而賞¶
薄人無樂者諸吏郎補二千石自此始也八座受成事¶
决於郎下筆為詔策出言為詔命(後漢尚書陳忠上疏/曰尚書出納帝命為)¶
(王喉舌之官臣等既愚闇諸郎多文俗吏/鮮有雅才每為詔文宣示内外轉相求請)其入直官供¶
青縑白綾被或以錦緤為之(緤私列反/緤繫也)給帳帷茵褥通¶
中枕太官供食物湯官供餅餌及五熟果實之屬五日¶
<pb:KR2m0009_WYG_052-6b>¶
一美食下天子一等給尚書郎侍使一人女侍使二人¶
皆選端正妖麗執香爐香囊䕶衣服奏事明光殿省省¶
中皆以胡粉塗壁畫古賢烈女以丹朱漆地故謂之丹¶
墀尚書郎口含雞舌香以其奏事答對欲使氣息芬芳¶
也奏事則與黄門侍郎對揖黄門侍郎稱已聞乃出丞¶
郎月賜赤管大筆一雙隃麋墨一笏(馮豹為尚書郎每/奏事未報常俯伏)¶
(省閤下或從昏至明天子黙使持被覆之不驚也日/暮諸郎下豹每獨在後帝嘉之隃麋今汧陽縣出墨)魏¶
自黄初改祕書為中書置通事郎掌詔草(即今中書/舍人之任)而¶
<pb:KR2m0009_WYG_052-7a>¶
尚書郎有二十三人(有殿中吏部駕部金部虞曹比部/南主客祠部度支庫部農部水部)¶
(儀曹三公倉部民曹二千石中/兵外兵别兵都兵考功定課)非復漢時職任青龍二¶
年尚書令陳矯奏置都官騎兵合凡二十五郎每一郎¶
缺白試諸孝亷能給文案者五人謹封奏其姓名以補¶
之(魏韓宣為尚書郎常以職事當受罰已/背縛束杖未行文帝輦過聞而赦之)晉尚書郎選¶
極清美號為大臣之副武帝時有三十四曹(加魏直事/屯田起部)¶
(左士右士其民曹中兵外兵分為左右主客又/分為左右南北無農部定課考功凡三十四曹)後又置¶
運曹為三十五曹置郎中二十三人更相統攝(晉魏舒/為尚書)¶
<pb:KR2m0009_WYG_052-7b>¶
(郎時欲沙汰郎官非其才者罷之舒曰吾即/其人也襆被而出同僚無清論者咸有愧色)或為三十¶
六曹當五王之難其都官中騎三曹郎晝出督戰夜還¶
理事東晉有十五曹(殿中祠部吏部儀曹三公比部金/部度支都官左民騎部倉部庫部)¶
(中兵/外兵)自過江之後官資少減(王坦之選曹將擬為尚書/郎坦之聞曰自過江尚書)¶
(郎正用第二人何得以此見擬其子國寳好傾側婦父/謝安惡之除尚書郎國寳以為中興膏腴之族唯作吏)¶
(部不作餘曹郎辭不拜又宋江智淵改尚書庫部郎時/髙流官序不為臺郎智淵門孤援寡此選意不悅固辭)¶
(不拜梁王筠除尚書殿中郎王氏過江以來未有居郎/署者或勸不就筠曰陸平原東南之秀王文度獨歩江)¶
(東吾得比蹤昔人何/所多恨乃忻然就職)桓元僭位改都官郎為賊曹宋髙¶
<pb:KR2m0009_WYG_052-8a>¶
祖時有十九曹元嘉以後有二十曹郎三公比部主法¶
制度支主算都官主軍事刑獄其餘曹所掌各如其名¶
(宋武帝初加置騎兵主客起部水部四曹并東晉舊十/五曹合為十九曹元嘉十八年增刪定曹郎即魏世之)¶
(定科郎也三十年又置功論/郎後又省騎兵故為二十曹)齊依元嘉制其拜吏部郎¶
亦有表讓之禮(齊謝朓遷尚書吏部郎上表三讓中書/疑朓官未及讓以問沈約約曰宋元嘉)¶
(中范曄讓吏部朱循之讓黄門蔡興宗讓中書並三表/詔答其事宛然近代小官不讓遂成常俗恐此有乖讓)¶
(意王藍田劉安西並貴重初自不讓今豈可慕此不讓/邪孫興公孔顗並讓記室今豈可三署皆讓邪謝吏部)¶
(今授超階讓别有意/豈關官之大小邪)梁加三曹為二十三曹(殿中虞/曹屯田)其¶
<pb:KR2m0009_WYG_052-8b>¶
郎中舊用員外郎正主簿正佐有才地者為之遷通直¶
郎天監三年復置侍郎視通直郎郎中遷為之(梁到洽/為尚書)¶
(殿中郎洽兄弟羣從遞居此職時人榮之又殿中郎缺/武帝曰此曹舊用文學且居鴈行之首宜詳擇其人乃)¶
(以張緬/為之)陳有二十一曹後魏三十六曹至西魏改為十¶
二部北齊有二十八曹(吏部考功主爵殿中儀曹三公/祠部駕部主客虞曹屯田起部)¶
(左中兵右中兵左外兵右外兵都兵都官二千石/比部水部膳部度支倉部左民右民金部庫部)其吏¶
部三公各二人餘並一人凡三十郎中(後魏北齊/唯置郎中)隋初¶
尚書有六曹二十四司凡領三十六侍郎(吏部司勲主/客膳部兵部)¶
<pb:KR2m0009_WYG_052-9a>¶
(職方都官司門度支戸部比部刑部等侍郎各二人主/爵考功禮部祠部駕部庫部金部倉部工部屯田虞部)¶
(水部侍郎/各一人)分司官曹務直禁省如漢之制至開皇三年¶
二十四司又各置員外郎一人以司其曹之籍帳侍郎¶
闕則攝其曹事(今尚書員外郎其置自此始以前歴代/皆謂之尚書郎各以曹名為稱首或謂)¶
(之侍郎皆無員外之號前代史傳及職官要録或有言/員外郎者蓋謂員外散騎侍郎耳非尚書之職前代所)¶
(言郎官上應列宿蓋謂三署/郎非今所謂尚書郎中也)煬帝即位以尚書六曹各¶
置侍郎一人以貳尚書之職(今之侍郎其置自此始也/或有曹加二人者夫侍郎)¶
(之名舊矣漢凡諸郎皆掌更直執㦸宿衛諸殿門以侍/衛之故通謂之侍郎故武帝時東方朔為郎當時謂之)¶
<pb:KR2m0009_WYG_052-9b>¶
(官不過侍郎位不過執㦸是也歴代尚書亦有侍郎隋/初尚書諸曹二十四司諸郎皆謂之侍郎通若今之郎)¶
(官耳非今六部侍郎之任/自漢以來尚書侍郎悉然)改諸司侍郎但曰郎(則今郎/中之職)¶
又改吏部為選部郎禮部為儀部郎兵部為兵曹郎刑¶
部為憲曹郎工部為起曹郎以異六侍郎之名廢諸司¶
員外郎而每司增置一曹郎各為二員都司置左右司¶
郎中各一人品同諸曹郎掌都省之職尋又每減一郎¶
署承務郎一人同開皇員外郎之職唐改隋諸司郎為¶
郎中每曹又復置員外郎武徳六年廢六司侍郎貞觀¶
<pb:KR2m0009_WYG_052-10a>¶
二年復舊今尚書省有左右司郎中各一人分掌尚書¶
六曹事其諸曹諸司郎中總三十人員外郎總三十一¶
人通謂之郎中尤重其選其職任名數各列在六曹之¶
後凡郎中章服皆元冕五旒衣無章裳刺黻一章兩梁¶
冠凡員外郎章服並爵弁元纓簪尊者衣纁裳一梁冠¶
　　行臺省¶
行臺自魏晉有之昔魏末晉文帝討諸葛誕散騎常侍¶
裴秀尚書僕射陳泰黄門侍郎鍾會等以行臺從至晉¶
<pb:KR2m0009_WYG_052-10b>¶
永嘉四年東海王越帥衆許昌以行臺自隨是也(越請/討石)¶
(勒表以行/臺隨軍)及後魏謂之尚書大行臺别置官屬(後魏道/武帝置)¶
(中山行臺以秦王儀為尚書令以鎮之孝文永熙三/年以宇文泰為大行臺以蘇綽為行臺度支尚書)北¶
齊行臺兼統民事自辛術始焉(武定八年辛術為東南/道行臺東徐州刺史郭)¶
(志殺郡守文宣聞之勅術曰江淮初附百姓難向京師/留卿為行臺亦欲理邊民寃枉監理牧守自今以後所)¶
(統十餘州地諸有犯法者刺史先啟聼報以/下先理後表齊代行臺兼總民事自術始也)其官置令¶
僕射其尚書丞郎皆隨時權制(江左無行臺唯梁末以/侯景為河南王大行臺)¶
(承制如鄧/禹故事)隋謂之行臺省有尚書令僕射(左右/任置)各一人¶
<pb:KR2m0009_WYG_052-11a>¶
主事四人有考功(兼吏部主/爵司勲)禮部(兼祠部/主客)膳部兵部(兼/職)¶
(方/)駕部庫部刑部(兼都官/司門)度支(兼倉/部)金部工部屯田(兼/水)¶
(部虞/部)侍郎各一人每行臺置食貨農圃武器百工監副¶
各置丞(食貨四人農圃一人/武器二人百工四人)録事等員(食貨農圃百工/等各二人武器)¶
(一/人)蓋隨其所管之道置於外州以行尚書事開皇八年¶
將伐陳則置淮南行省於夀春九年已平陳則廢淮南¶
行臺省唐初亦置行臺武徳四年詔陜東道大行臺尚¶
書省自令僕至郎中主事品秩皆與京師同而員數差¶
<pb:KR2m0009_WYG_052-11b>¶
少山東行臺及總管諸州並隸焉其益州襄州山東淮¶
南河北等道令僕以下各降京師一等員數又減焉行¶
臺尚書令得承制補其秦王齊王府官之外各置左右¶
六䕶軍府及左右親事帳内府貞觀以後廢其後諸道¶
各置採訪等使每使有判官二人兼判尚書六行事亦¶
行臺之遺制¶
　　致堂胡氏曰由朝廷制藩屏以藩屏臨州縣以州¶
　　縣治百姓如挈裘而振其領政出於一則禀承者¶
<pb:KR2m0009_WYG_052-12a>¶
　　無二三之惑今唐全有四海置郵以傳命雖萬里¶
　　之逺不逾時月而至矣而建二三行臺於外使大¶
　　臣承制補置是政出於朝廷又出於行臺夫豈國¶
　　無異政之體哉¶
　　按行臺省之名雖始於魏晉之間然兩漢初興髙¶
　　祖所以委蕭何世祖所以命鄧禹其權任蓋亦𩔖¶
　　此唐天寳以後以盜賊陷兩京夷狄侵畿甸則或¶
　　以大元帥副元帥命親王勲臣為之然但可任専¶
<pb:KR2m0009_WYG_052-12b>¶
　　征之責而他事則禀朝㫖則亦未嘗備行臺省之¶
　　事也至其末年方鎮擅地請節於是或以侍中中¶
　　書令同平章事王爵命之如錢鏐馬殷王審知之¶
　　徒蓋名為奉正朔而實自為一朝廷矣然則行臺¶
　　省之名茍非創造之初土宇未一以此任帷幄腹¶
　　心之臣則必衰微之後法制已隳以此處分裂割¶
　　據之輩至若承平之時則不宜有此名也建炎時¶
　　張魏公以樞密使宣撫川陜趙忠簡謂之曰元樞¶
<pb:KR2m0009_WYG_052-13a>¶
　　新立大功出當川陜半天下之責自兵事外悉當¶
　　奏禀蓋大臣在外忌權太重也及魏公得罪謫詞¶
　　言假便宜行事之制忘人臣無將之嫌肖内閣以¶
　　招賢擬尚方而鑄印然則承制之事易以惹謗忠¶
　　簡之言固篤論也¶
　　吏部尚書(侍郎郎郎中勲員外郎員司封郎中功/員外    司  郎中    外郎  考)¶
　　　(郎中/)　(員外郎/)　(官誥院附/)¶
周禮天官太宰掌建邦之六典以佐王理邦國(變冢言/太者進)¶
<pb:KR2m0009_WYG_052-13b>¶
(退異名也百官總焉則謂之冢宰列職於王則謂之太/宰宰主也建立也邦理王所居之邦國佐猶助也周公)¶
(居攝而作六典之職以佐王理邦國漢成帝初分尚書/置四曹蓋因事設員以司其務非擬於古制也至光武)¶
(乃分為六曹迄於魏晉或五或六亦随宜施制無有常/典自宋齊以來多定為六曹稍似周禮至隋六部其制)¶
(益明唐武太后遂以吏部為天官戸部為地官禮部為/春官兵部為夏官刑部為秋官工部為冬官以承周六)¶
(官之制若參詳古今徴考職任則天官太宰當為尚書/令非吏部之任今吏部之始宜出於夏官之司士云)¶
又夏官之屬有司士下大夫二人掌羣臣之版(古書版/為班班)¶
(書或為版/版名籍也)嵗登下其損益之數(謂用功過/黜陟者)辨其年嵗與¶
其貴賤(年數多少/知其老少)周知邦國都家縣鄙之數卿大夫士¶
<pb:KR2m0009_WYG_052-14a>¶
庻子之數以詔王理(告王所/當進退)以徳詔爵(有賢者之徳/乃詔以爵)以¶
功詔禄(理有功勲/後告以禄)以能詔言以久奠食(能者事成乃食/之王制曰論定)¶
(然後官之任官然後爵之/位定然後禄之奠音定)漢成帝初置尚書有常侍曹¶
主公卿事後漢改為吏曹主選舉祠祀後又為選部(靈/帝)¶
(以梁鵠為/選部尚書)魏改選部為吏部主選事(陳羣為尚書延康/元年羣始建九品)¶
(官人之法拜/吏部尚書)晉與魏同(山濤為吏部尚書用人皆先密/啟然後公奏舉無遺才凡所題)¶
(目終始如其言唯用陸亮尋以賄敗啟事曰臣欲以郄/生為温令詔可尋又啟曰訪聞詵喪母不時葬遂於所)¶
(居屋後假葬有異同之議請更選之詔曰君為管人倫/之職此輩應為清議與不便當裁處之劉聰僭號省吏)¶
<pb:KR2m0009_WYG_052-14b>¶
(部置左右選曹石勒時又置左右/執法郎典定士族副選舉之任)宋時吏部尚書領吏¶
部刪定三公比部四曹孝武不欲威權在下大明二年¶
分吏部尚書置二人以輕其任而省五兵後還置一吏¶
部尚書順帝昇明元年又置五兵二尚書晉宋以來吏¶
部尚書資位尤重(蔡廓為吏部尚書曰我不能為徐羡/之署紙尾遂不就選按黄紙録事尚)¶
(書與吏部連名/故云署紙尾)梁陳亦然後魏北齊吏部統吏部(掌褒/崇選)¶
(補/)考功主爵三曹(自洛陽遷鄴已後掌大選知名者數/四文襄帝少年髙明所蔽也疎袁淑)¶
(徳沈密謹厚所傷者細楊愔風流辨給取士失於浮華/唯辛術為尚書性尚貞明擢士以才以器循名責實新)¶
<pb:KR2m0009_WYG_052-15a>¶
(舊參舉管庫必擢門閥不遺前後/銓衡術最為折衷甚為當時所稱)後周有吏部中大夫¶
一人(掌羣臣及諸子之簿辨其貴賤與其年嵗嵗/登下其損益之數依六勲之賞頒禄之差)小吏¶
部下大夫一人(掌貳吏/部之事)領司勲上士等官屬大司馬隋¶
吏部統吏部主爵司勲考功四曹(牛𢎞為吏部尚書其/選舉先徳行而後文)¶
(才所進用多稱職吏部侍郎髙孝基鑒賞機悟清慎絶/倫然爽俊有餘迹似輕薄時宰多以此疑之唯𢎞深識)¶
(其真推心委任隋之選舉於斯為最自後周以降選無/清濁及盧愷攝吏部與薛道衡陸彥師等甄别士流故)¶
(渉黨同/之譖)唐龍朔二年改吏部尚書為司列太常伯咸亨¶
初復舊光宅元年改吏部為天官神龍元年復舊天寳¶
<pb:KR2m0009_WYG_052-15b>¶
十一載改為文部(至徳初/復舊)掌文官選舉總判吏部司封¶
司勲考功四曹事舊令班在侍中中書令上開元令移¶
在侍中中書令下尚書六曹吏部兵部為前行戸刑為¶
中行禮工為後行其官屬自後行遷入二部者以為美¶
自魏晉以來凡吏部官屬悉髙於諸曹其遷舉皆尚書¶
主之自隋置侍郎貳尚書之事則六品以下銓補多以¶
歸之唐自貞觀以前尚書掌五品選事(貞觀二十二年/二月文部侍郎)¶
(盧承慶兼檢校兵部侍郎仍知五品選事承慶辭曰五/品選事職在尚書臣今掌之便是越局太宗不許曰朕)¶
<pb:KR2m0009_WYG_052-16a>¶
(今信卿卿何不自信也由是言/之即尚書兼知五品選事明矣)至景龍中尚書掌七品¶
以上選侍郎掌八品以上選至景雲元年宋璟為尚書¶
始通其選而分掌之因為常例開元以前諸司之官兼¶
知政事者午前議政於朝堂午後理務於本司自開元¶
以來宰相員少資地崇髙又以兵吏尚書權位尤美而¶
宰臣多兼領之但從容衡軸不自銓綜其選試之任皆¶
侍郎専之尚書通署而已遂為故事或分領其事則列¶
為三銓(四年六月勅其員外郎御史并餘供/奉官直進名勅授自此不在吏部)尚書掌其¶
<pb:KR2m0009_WYG_052-16b>¶
一侍郎分其二(尚書所掌謂之尚書銓侍郎所掌/其一為中銓其一為東銓各有印)¶
侍郎二人(隋煬帝置說在歴代郎中篇凡六司侍郎皆/貳尚書之事吏部初置一員總章元年加二)¶
(員龍朔二年改為司列少常伯咸通元年復舊分掌選/部流内六品以下官是為銓衡之任凡初仕進者無不)¶
(仰屬焉當選集之際勢傾天下列曹之中資位尤重初/隋世髙孝基為吏部侍郎房元齡杜如晦與選孝基特)¶
(加賞異後以為知人唐文皇帝永徽時馬戴裴行儉為/吏部侍郎貞觀以來最為稱職崔元暐為之介然自守)¶
(絶於請謁為執政者所忌轉文昌左丞選司令/史乃設齋自慶武后聞之復拜為天官侍郎)¶
郎中二人(漢魏以來尚書屬或有侍郎或有郎中或曰/尚書郎或曰某曹郎或則兩置或為互名雖)¶
(稱號不同其職一也皆今郎中之任山公啟事曰吏部/郎主選舉宜得能整風俗理人倫者又曰吏部郎以碎)¶
<pb:KR2m0009_WYG_052-17a>¶
(事日夜相接非但當正已而已乃當能正人不容穢雜/也乃以議郎杜黙為之又陸慧曉字叔明為吏部郎吏)¶
(部郎令史歴政以來咨執選事慧曉任己獨行未嘗與/語帝遣左右以事請問之慧曉曰六十之年不復能諮)¶
(都令史為吏部郎也然自過江吏部郎不復典大選又/職官錄曰梁吏部郎舊視中丞遷侍中又陳吏部郎中)¶
(秩六百石後魏孝文帝欲創革舊制選制百官謂羣臣/曰為朕舉一吏部郎給卿三日假尋曰朕已得之矣乃)¶
(徴崔亮為之亮字敬儒自參選事垂將二十年廉謹明/決尚書曰非崔郎中選事不辦隋初諸曹郎皆謂之侍)¶
(郎煬帝三年置六司侍郎後遂改諸曹侍郎但曰郎其/吏部郎改為選部郎唐初復為選部郎中武徳五年改)¶
(為吏部郎中龍朔二年改為司列大夫咸通元年復舊/掌選補流外官謂之小銓并掌文官名簿朝集録賜假)¶
(使并文官告/身分判曹事)¶
<pb:KR2m0009_WYG_052-17b>¶
員外郎二人(隋開皇六年置吏部員外郎一人煬帝三/年改為選部承務郎唐武徳三年復舊加)¶
(置一人一員判廢置一員判南曹起於總章二年司列/少常伯李敬元奏置未置以前銓中自勘責故事兩員)¶
(轉㕔至建中元年侍郎邵說奏各挾闕替南曹郎王鋗/以後遂不轉㕔貞元十一年閏八月侍郎杜黄裳奏舊)¶
(例轉㕔初武太后延載元年又加一員聖歴二年八月/省開元十二年四月勅兵吏各事定兩人判南曹尋却)¶
(一人判貞元元年九月又以兩人/判至十二年閏八月又却一人判)¶
司封郎中一人(左傳曰晉文公執秩以正其官注云執/秩主爵秩之官漢尚書有封秩之任而)¶
(無其官故後漢書曰馮勤字偉伯光武以為郎中給事/尚書使典諸侯封事勤量功次輕重國土逺近地勢豐)¶
(薄不相踰越莫不厭伏焉自是封爵之制非勤不定晉/尚書有左右主客曹北齊河清中改為主封置郎中一)¶
<pb:KR2m0009_WYG_052-18a>¶
(人屬吏部主封爵之事隋初為主爵侍郎煬帝改為主/爵郎武徳初為主爵郎中龍朔二年改為司封大夫咸)¶
(亨元年復舊光宅元年改為司封郎中掌封爵皇之枝/族及諸親内外命婦告身及道士女冠等天寳八載十)¶
(一月勅道士女冠籍每十載一造永為常式至徳/二年十一月勅道士女冠等宜依前屬司封曹)¶
員外郎一人(隋文帝置煬帝改為主爵承務郎武徳/初為主爵員外郎其後曹改而官不易)¶
司勲郎中一人(周禮夏官有司勲上士掌六卿賞地之/法歴代無聞至後周吏部有司勲上士)¶
(一人掌六勲之賞以等其功如古之主爵隋文帝置司/勲侍郎煬帝改為司勲郎龍朔二年改為司勲大夫咸)¶
(通初復故掌校定勲績/論官賞勲官告身等事)¶
員外郎二人(隋文帝置煬帝改為司勲承務郎/至武徳初乃改為司勲員外郎)¶
<pb:KR2m0009_WYG_052-18b>¶
考功郎中一人(漢文帝時京房作考功課吏之法然其/職不在尚書至光武改尚書三公曹主)¶
(嵗書考課課諸州郡魏尚書有考功定課二曹宋元嘉/三年又置功論郎並其任也例在吏部郎中後魏考功)¶
(郎掌考第孝秀北齊課功郎中亦掌考第及孝秀貢士/隋文帝置考功侍郎煬帝改為考功郎武徳初復為考)¶
(功郎中龍朔二年改考功為司績咸通初復舊/掌考察内外百官及功臣家傳碑頌誄諡等事)¶
員外郎一人(隋文帝置煬帝改為考功承務郎武徳初/復為考功員外郎其後曹改而官不易武)¶
(徳舊令考功郎中監試貢舉人貞觀以來乃以員外郎/専掌貢舉省郎之殊美者至開元二十四年移貢舉於)¶
(禮部而考功員外/郎分判事而已)¶
宋朝典選之職自分為四文選二曰審官東院(太平興/國六年)¶
<pb:KR2m0009_WYG_052-19a>¶
(命郭䞇考京朝官課淳化二年置磨勘京朝官院又以/興國中所置差遣院併入號磨勘差遣院亦名考課院)¶
(淳化四年以考課京朝官院為審官院而涑水記聞云/太宗患中書權太重向敏中時為諫官請分中書吏房)¶
(置審官院刑房置審刑院熙寧間置審官西/院以主武選於是改審官院為審官東院焉)曰流内銓¶
(實録淳化四年以幕職州縣考課院歸流内銓/命翰林學士蘇易簡領其事自後命近臣主之)武選二¶
曰審官西院(涑水記聞云王介甫與韓子華合謀欲沮/文潞公且奪其權一日發中㫖置審官西)¶
(院樞密初/不知也)曰三班院(實録淳化三年詔置三班院以崇/儀副使蔚進掌之先是供奉官等)¶
(悉𨽻宣徽院至是别置三班院以/考殿最自後多命近臣以主之)元豐定制以審官東¶
院為尚書左選審官西院為尚書右選流内銓為侍郎¶
<pb:KR2m0009_WYG_052-19b>¶
左選三班院為侍郎右選(道鄉集蘇丞相行狀唐制文/選掌於吏部武選則兵部主)¶
(之/)掌文武官選授勲封考課之政令文臣寄禄官自朝¶
議大夫職事官自大理正以下非中書省敕授者歸尚¶
書左選武臣陞朝官自皇城使職事官自金吾衛仗司¶
以下非樞密院宣授者歸尚書右選自初仕至州縣幕¶
職官歸侍郎左選自借差監當至供奉官軍使歸侍郎¶
右選凡分職為三封爵贈官之事則司封主之賜功定¶
省之事則司勲主之官資課最名諡之事則考功主之¶
<pb:KR2m0009_WYG_052-20a>¶
凡應注擬升移叙復䕃補及酬賞封贈者隨所分𨽻校¶
勘法例團甲以上尚書省即法例可否不決應取裁者¶
亦如之若中散大夫閤門使以上則列遷叙之狀上中¶
書省樞密院得盡給告身則通書尚書侍郎及所𨽻郎¶
官(續會/要)尚書左右選凡十五案(左選掌闕案知闕案六/品案七品案八品案九)¶
(品知雜上案下案甲庫案右選流擬案大使臣/案小使臣案甲庫案掌注案知雜案告身案)侍郎左¶
右選凡十五案(左選注擬知闕案補闕案參軍上案下/案主簿上案下案縣尉上案下案入官)¶
(案甲庫案格式案過院案右選注擬上案下/案供奉官案殿直案甲庫案掌法案知一案)而四選密¶
<pb:KR2m0009_WYG_052-20b>¶
矣　尚書從二品掌文武之選事而奉行其制命凡天¶
下員闕具注諸籍月取其應選者揭而書之集官注擬¶
考其閥閱以定可否凡選授封爵功賞課最之事皆所¶
𨽻郎官驗實而後判成焉若有疑不能決則禀議於尚¶
書省即應論奏與郎官同上殿　侍郎從三品掌文臣¶
未改秩者凡始命或有殿負皆試而後選若應遷格則¶
團甲同郎官引見於便殿禀奏改官右選掌武臣未陞¶
朝者凡所任而試不中等及已入官而未應選者皆勿¶
<pb:KR2m0009_WYG_052-21a>¶
注正闕若選路分都監將官閤門祗候都總管司承受¶
皆以名上樞密院視朝入閤則執文武班簿對立官制¶
尚書侍郎同治曹事奏事則同班惟吏選分領四選有¶
所論奏則各以選事同所𨽻郎官上殿元豐寄禄吏部¶
尚書為金紫光禄大夫六部侍郎為正議大夫南渡初¶
諸曹尚書侍郎互置惟吏部備官紹興八年依元祐制¶
六曹皆置權尚書以處未應資格之人建炎四年六曹¶
置權侍郎如元祐制滿二年為真補外者除待制未滿¶
<pb:KR2m0009_WYG_052-21b>¶
除修撰舊制吏部除侍郎二員分典左右選總稱吏部¶
侍郎間命官兼攝惟稱左選侍郎或右選而已紹熙三¶
年謝深甫張叔椿兼攝始有侍左侍郎侍右侍郎之稱¶
既而自林大中沈揆擢貳尚書則侍左侍右徑入除目¶
相承不改　郎中主管尚書左右選及侍郎左右選各¶
一員參掌選事而分治之凡郎官並用知縣資序以上¶
充未及者為員外郎元豐寄禄為朝請大夫建炎四年¶
詔權攝添差郎官並罷初進擬第云吏部郎官及擬告¶
<pb:KR2m0009_WYG_052-22a>¶
身細銜始具言吏部尚書郎中或員外郎主管尚書某¶
選主管侍郎某選紹興間吕希常以監六部門兼權侍¶
右侍郎李端民正除尚右郎官既而何俌楊倓費行之¶
除吏部郎官皆有侍左侍右尚左尚右之稱自此相承¶
不改乾道元年紹令後非曾任監司守臣不除郎官著¶
為令自是館學寺監丞拘礙資格遷除不行郎曹闕員¶
但得兼攝旋即外補間有不次擢用者則自二著躐升¶
二史以至從列其自外召至為郎則資級已髙曾不數¶
<pb:KR2m0009_WYG_052-22b>¶
月即序進卿少而郎有正員者益少矣　司封判司事¶
一人初以無職事朝官充凡封爵之制一出於中書本¶
司但掌定諡先期戒本部赴集而已元豐官制行始實¶
行本司事掌封爵叙贈奏䕃承襲之事寄禄為朝請大¶
夫　司勲掌勲掌事凡勲十有二級(自上柱國/至武騎尉)自從七¶
品推而上之至正三品三嵗一遷必因其除授以加之¶
凡賞有格若事應賞從所𨽻之司考實以報審核以上¶
尚書省寄禄為朝請大夫隆興初詔省併司勲郎中以¶
<pb:KR2m0009_WYG_052-23a>¶
司封郎中兼領　考功判司事一人以帶職朝官或無¶
職事朝官充凡考課之法分𨽻他司或以他司専領本¶
司但掌覆太常擬諡及幕府州縣官流外較考之事元¶
豐官制行郎中員外郎始實行本司事(續會/要)初除蔡峋¶
蔡京(職/畧)掌文武遷叙磨勘資任考課之政令凡命官隨¶
所𨽻選以其職事且注於歴給之於其屬州若司嵗書¶
其功過應升遷選授者驗歴按法而叙進之有負殿則¶
正其罪罰以七事考監司以四善三最考守令凡改服¶
<pb:KR2m0009_WYG_052-23b>¶
色者以年勞計之應諡者覆太常所定行狀報尚書省¶
官集議以聞凡立碑碣名額之事掌之舊置考課院其¶
定殿最皆有考辟元豐悉罷分案十有七(五品案六品/案七品案八)¶
(品案九品案職官案參軍案令丞案主簿案縣尉/案使副案供奉官案資任案校定案法案知雜案)元祐¶
三年詔知州課法吏部上其事於尚書省送中書省取¶
㫖縣令以下本部專行　官告院主管官二員舊制掌¶
吏兵勲封官告以給妃嬪王公文武品官内外命婦及¶
封贈者四選皆用吏部印惟蕃官用兵部印凡綾紙幅¶
<pb:KR2m0009_WYG_052-24a>¶
數標軸各色皆視其品之髙下應奏鈔劃聞者給之大¶
觀併歸尚書省政和仍歸吏部(差主/管官)¶
　　户部尚書(侍郎郎郎中部員外郎員度支郎中部/員外    金  郎中    外郎  倉)¶
　　　(郎中/)　(員外郎/)¶
周禮地官大司徒之職掌建邦之土地之圖與其人民¶
之數(按今戸部之職與地官之任雖亦頗同若徴其承/受考其沿襲則戸部合出於度支度支主計算之)¶
(官也算計之任本出於/周禮天官之司會云)又太宰之屬有司會以九貢之¶
法致邦國之財用以九賦之法令田野之財用以九功¶
<pb:KR2m0009_WYG_052-24b>¶
之法令民職之財用以九式之法均節邦之財用掌國¶
之官府郊野縣都之百物財用凡在書契版圖者之貳¶
以逆羣吏之治而聼其會計(逆謂受而鉤考之/可知得失多少)漢置尚¶
書郎四人其一人主財帛委輸至魏文帝置度支尚書¶
寺專掌軍國支計呉有户部(吳孫休初即位戸/部尚書階下讀奏)而晉有¶
度支(晉當陽侯杜元凱為度支尚書内以利民外以救/邊備物置用以濟當時之益者五十餘條又張華)¶
(為度支尚書量計/運漕決定廟算)皆主算計也宋齊度支尚書領度支¶
金部倉部起部四曹梁亦有之後魏度支亦掌支計(崔/亮)¶
<pb:KR2m0009_WYG_052-25a>¶
(為度支尚書經營/費用嵗減億計)北齊度支統度支(掌計會凡軍國損/益供糧廪等事)¶
倉部左戸(左戸掌天下/計帳戸口)右户(掌天下公私/田宅租課)金部庫部六¶
曹後周置大司徒卿一人如周禮之制其屬有民部中¶
大夫二人掌承司徒教以籍帳之法贊計人民之衆寡¶
隋初有度支尚書則并後周民部職(漢武帝初置尚書/有民曹主凡吏民)¶
(上書悉經此曹主之後漢光武改民曹主繕修工作鹽/池苑圃魏置左民尚書晉惠帝又加置右民尚書至於)¶
(宋齊梁陳皆有左民尚書而後魏有左民右民等尚書/多領工役非今戸部之例而梁陳兼掌戸籍此則畧同)¶
(自周隋有民部始/當今戸部之職)開皇三年改度支為民部統度支民¶
<pb:KR2m0009_WYG_052-25b>¶
部金部倉部四曹國家修隋志謂之户部蓋以廟諱故¶
也(煬帝時韋中為民部尚書又武徳二/年隋民部尚書蕭瑀為相府司録)唐永徽初復改¶
民部為戸部廟諱故也(太宗在位詔官名及公私文籍/有世民兩字不相連者並不諱)¶
(至元宗/始諱之)顯慶元年改戸部為度支龍朔二年改度支尚¶
書為司元太常伯咸亨元年復為戸部尚書初戸部居¶
禮部之後武太后改置天地四時之官以戸部為地官¶
由是遂居禮部前神龍元年復改地官為戸部總判戸¶
部度支金部倉部事¶
<pb:KR2m0009_WYG_052-26a>¶
侍郎二人(蓋周官小司徒建大夫職同其任後周依周/官今侍郎則隋煬帝置民部侍郎唐因之後)¶
(改曰戸部龍朔二年改為司元少常伯咸亨元年復為/戸部侍郎他時曹名或改而官號不易舊制一員長安)¶
(四年加一員神龍/元年減二年復加)¶
郎中二人(漢尚書郎一人主戸口墾田呉時張温為尚/書戸曹郎魏有民曹郎晉分為左右民曹宋)¶
(齊以下或為左民或為左户後魏有戸部郎北齊有左/右民曹同在吏部郎中篇隋初為戸部侍郎煬帝除侍)¶
(字隋末改為民部郎武徳初為民部郎中龍朔二年改/郎中為大夫咸通元年復舊他時曹名或改而官號不)¶
(易掌户口籍帳賦役孝義優復蠲免婚姻繼嗣百官衆/庶園宅口分永業等建中三年正月戸部侍郎判度支)¶
(杜佑奏天寳以前戸部事繁所以郎中員外各二人判/署自兵興以後戸部事簡度支事繁唯郎中員外各一)¶
<pb:KR2m0009_WYG_052-26b>¶
(人請廻輟郎中員外各一人分判度支案/待天下之兵革已息却歸本曹奉敕依)¶
員外郎二人(隋文帝置煬帝改為承務/郎武徳三年復為員外郎)¶
度支郎中一人(漢初張蒼善算以列侯主計居相府領/郡國上計者謂之計相殆今度支之任)¶
(魏尚書有度支歴代度支具尚書中隋初為度支侍郎/煬帝除侍字武徳加中字龍朔二年改度支為司度咸)¶
(亨元年復舊掌支使國用開元二十四年三月戸部尚/書同中書門下三品李林甫奏租庸丁防和糴春綵稅)¶
(草諸色㫖符每年一造據州府及諸司計紙當五十萬/張仍差百司抄寫事甚勞煩條目既多詳檢難過縁無)¶
(定額支稅不常亦因此渉情兼長姦偽臣今與採訪使/及朝集使商量有不稳便於人非當土所出者隨意沿)¶
(革務從允便即人知定准政有常文編成五卷以為長/行首冠省事司每年但收應支物數頒行每州不過一)¶
<pb:KR2m0009_WYG_052-27a>¶
(兩紙仍附驛送勅依至徳以後戎事費多二年十二月/吕諲為兵部侍郎平章事充勾當度支使上元元年五)¶
(月劉晏為户部侍郎勾當度支事元年建子月元載為/户部侍郎勾當度支使寳應元年正月劉晏為戸部侍)¶
(郎勾當度支使二年二月韓滉以宰相加度支使五月/二日竇參為中書侍郎平章事度支使自後雖無亦有)¶
(他官判或云權/判亦云專判)¶
員外郎一人(改置與户部/員外郎同)¶
金部郎中一人(周官有金職掌金玉錫石丹青之令魏/尚書有金部郎其後歴代多有之北齊)¶
(金部主才量尺度内外諸庫藏文帳隋盧昌衡字子均/祖孝徴薦為尚書金部郎每謂人曰吾用盧子均為尚)¶
(書郎自謂無愧幽㝠矣隋初為金部侍郎煬帝除侍字/武徳中加中字龍朔二年改金部為司珍成亨初復舊)¶
<pb:KR2m0009_WYG_052-27b>¶
(天寳中改為司金至徳初復舊掌庫藏金寳貨物權/衡度量等事自開元二年置鑄錢使皆以他官為之)¶
員外郎一人(改置與戸部/員外郎同)¶
倉部郎中一人(周官有倉人主藏九穀又有廩人主藏/九榖之數賙賜稍食魏尚書有倉部郎)¶
(後魏有太倉尚書亦其任也故後魏書曰李訢為太倉/尚書攝南部事令千里之外戸别轉運詣倉輸之所在)¶
(委積延停嵗月大為困弊歴代多有倉部曹皆掌倉廩/之事後周有地官屬司倉下大夫隋初為倉部侍郎煬)¶
(帝除侍字武徳中加中字龍朔二年改倉部為司庾咸/亨初復舊天寳中改為司儲至徳初復舊掌諸倉廩之)¶
(事開元二十六年以後置出納/使皆以他官為之訢音許斤切)¶
員外郎一人(改置與户部/員外郎同)¶
<pb:KR2m0009_WYG_052-28a>¶
宋制戸部判部事一人以兩制以上充凡戸口田産錢¶
榖食貨之政令皆歸於三司(三司謂鹽鐵/户部度支也)本曹但受天¶
下之土貢元會陳於庭而已熙寧中以知樞密院陳升¶
之參知政事王安石制置三司條例建官設屬取三司¶
條例㸔詳所行事付之三年罷歸中書以常平免役農¶
田水利新法歸司農以胄案歸軍器監修造歸將作監¶
推勘公事歸大理寺帳司理欠司歸比部衙司歸都官¶
坑冶歸虞部而三司之權始分矣元豐官制行罷三司¶
<pb:KR2m0009_WYG_052-28b>¶
歸户部左右曹而三司之名始泯矣舊三司使即今尚¶
書副使即今侍郎權發遣副使即今權侍郎三司判官¶
推官及判子司官即今郎中員外郎之任也建炎兵興¶
嘗以知樞密院張慤提領措置戸部財用後進中書侍¶
郎仍兼之五年復以參知政事孟庾提領措置後罷專¶
委户部長貳左曹分案三曰户口掌諸路州軍縣户口¶
升降民間立戸分財科差人丁興賣屋業陳告戸絶索¶
取妻男之訟曰農田掌農田及田訟務限奏豐稔驗水¶
<pb:KR2m0009_WYG_052-29a>¶
旱蟲蝗勸課農桑請佃地土令佐任滿賞罰繳奏諸州¶
雨雪檢案災傷逃絶人戸曰檢法掌凡本部檢法之事¶
設窠有三曰二税掌受納驅磨隠匿支移折變曰房地¶
掌州縣樓店務房廊課利僧道免丁錢及土貢獻物曰¶
課利掌諸州軍酒課利比較増虧知通等職位姓名人¶
戸買撲鹽塲酒務祖額酒息賣田投納牙契外有開折¶
知雜司右曹分案有六曰常平掌常平農田水利及義¶
倉賑濟户絶田産居養鰥寡孤獨之事曰免役曰坊場¶
<pb:KR2m0009_WYG_052-29b>¶
曰平凖各隨其名而任其事曰檢法曰知雜紹興二年¶
韓肖胄言財賦舊悉𨽻三司今户部正有上供之目諸¶
路窠名戸部不能悉知漕司不能悉問失一窠名則所¶
入亦失矣願詔諸路漕司括州郡出入可併罷者立定¶
籍使漕司總諸州戸部總諸路則出入無陷矣淳熙中¶
詔以左藏南庫撥𨽻户部　侍郎掌治左右曹職事元¶
豐官制戸部侍郎一人中興初只除長貳各一員若止¶
除尚書若侍郎一員紹興四年詔戸部侍郎通治左右¶
<pb:KR2m0009_WYG_052-30a>¶
曹自此相承不改　郎中(左曹/右曹)掌分曹治事建炎三年¶
詔省併郎曹惟户部五司以職事煩劇不併仍各置一¶
員淳熙九年詔户部郎官兼主管左藏南庫初置主管¶
度支郎中掌周知軍國財用會其出入之數凡上供有¶
額封樁有數科買有期皆掌之有所漕運則計程而給¶
其直凡内外支供及俸給驛劵賞賜衣服錢帛先期擬¶
度時而予之　金部掌金帛貨寳之入以待邦用以年¶
額拘催受給建炎元年詔常平司見管山澤坑冶並依¶
<pb:KR2m0009_WYG_052-30b>¶
舊撥𨽻金部三年詔罷太府寺𨽻金部　倉部掌倉芻¶
粟出納之事建炎三年罷司農寺歸倉部紹興四年復¶
置司農寺¶
　　禮部尚書(侍郎郎郎中部員外郎員祠部郎中客/員外    膳  郎中    外郎  主)¶
　　　(郎中/)　(員外郎/)¶
唐虞之時秩宗典三禮周禮春官大宗伯掌建邦之天¶
神人鬼地祇之禮後漢尚書吏曹兼掌齋祀亦其職也¶
魏尚書有祠部曹及晉江左有祠部尚書掌廟祧之禮¶
<pb:KR2m0009_WYG_052-31a>¶
常與右僕射通職不常置以右僕射攝之(歴代皆與右/僕射通職)¶
宋祠部尚書領祠部儀曹二曹齊梁陳皆有祠部尚書¶
後魏為儀曹尚書北齊祠部尚書統祠部(掌祠祀醫藥/死喪贈賻)¶
主客虞曹屯田起部五曹又有儀曹主吉凶禮制屬殿¶
中尚書後周置春官卿又有禮部而不言職事後改禮¶
部為宗伯又春官之屬有典命(掌内外九族之差及主/器衣服之令沙門道士)¶
(之/法)後改典命為大司禮俄改大司禮復為禮部謂之禮¶
部大夫(後周盧凱為禮部/大夫充聘陳使)至隋置禮部尚書統禮部祠¶
<pb:KR2m0009_WYG_052-31b>¶
部主客膳部四曹蓋因後周禮部之名兼前代祠部儀¶
曹之職唐龍朔二年改禮部尚書為司禮太常伯咸亨¶
元年復舊光宅元年改禮部為春官神龍元年復舊總¶
判祠部禮部膳部主客事¶
侍郎一人(周官春官小宗伯中大夫頗同今任後周依/周官今侍郎則隋煬帝置唐因之龍朔二年)¶
(改為司禮少常伯咸亨元年復舊他時曹名或改而官/守不易掌策試貢舉及齋郎𢎞崇國子生等事舊制考)¶
(功員外郎掌貢舉開元二十三年考功員外郎李昂為/進士李權所詆朝議以考功位輕不足以臨多士至二)¶
(十四年遂以禮部侍郎掌焉開元天寳之中昇平既久/羣士務進天下髦彦皆其取舍故勢傾當時資與吏部)¶
<pb:KR2m0009_WYG_052-32a>¶
(侍郎/等官)¶
郎中一人(周官春官肆師下大夫亦頗同今任魏尚書/有儀曹郎掌吉凶禮制歴代多有例在吏部)¶
(篇宋齊儀曹屬祠部梁書曰武帝謂徐勉云今帝業初/構須一人通學藝解朝儀者為尚書儀曹郎勉曰孔休)¶
(源識具清通詳練政事自晉宋起居注畧誦上口遂拜/為儀曹郎後周依周官隋初為禮部侍郎煬帝除侍字)¶
(又改為儀曹郎武帝初改為禮部郎中龍朔二年改為/司禮大夫咸亨初復舊其後曹改而官不易掌禮樂學)¶
(校儀式制度衣冠符印表䟽冊命/祥瑞鋪設喪葬贈賻及宫人等)¶
員外郎一人(周禮肆師上士後周依焉至隋文帝置禮/部員外郎煬帝改為儀曹承務郎武徳三)¶
(年復舊其後曹/改而官不易)¶
<pb:KR2m0009_WYG_052-32b>¶
祠部郎中一人(魏尚書有祠部郎歴代皆有主禮制後/魏裴修為中大夫兼祠部曹祠部曹主)¶
(禮樂每有疑議修撰斟酌故實咸有條貫後周有典祠/中大夫隋初為侍郎煬帝除侍字武徳中加中字龍朔)¶
(二年改為司禋大夫咸亨元年復舊延載元年五月制/天下僧尼𨽻祠部不須屬司寳開元二十年正月制僧)¶
(尼𨽻祠部天寳十一載改祠部為職祠至徳初復舊掌/祠祀天文漏刻國忌廟諱卜祝醫藥等及僧尼簿籍自)¶
(天寳六載及至徳三年常/置祠部使以他官為之)¶
員外郎一人(改置與户部/員外郎同)¶
膳部郎中一人(膳部於周官即膳夫淩人二職也晉尚/書有左士右士曹後魏部官尚書管左)¶
(士郎北齊改左士為膳部郎掌侍官百司禮食餚饌屬/都官尚書後周有膳部大夫一人亦掌飲食屬大冢宰)¶
<pb:KR2m0009_WYG_052-33a>¶
(隋膳部屬祠部初置侍郎煬帝除侍字武徳中加中字/龍朔二年改為司膳大夫咸亨初復舊天寳十一載又)¶
(改膳部為司膳至徳初復/舊掌飲膳藏氷及食料)¶
員外郎一人(改置與户部/員外郎同)¶
主客郎中一人(漢成帝初置尚書有客曹主外國夷狄/後光武分改為南主客北主客二曹至)¶
(魏亦為南主客事晉氏分為左右南北四主客或單為/客會客齊梁陳單有主客後魏吏部管南主客祠部管)¶
(左主客北齊改左主客為主爵南主客為主客隋初為/侍郎煬帝除侍字尋又改為司籍郎武徳功改為主客)¶
(郎中龍朔二年又改主客為司藩咸/亨元年復舊掌二王後及諸藩朝聘)¶
員外郎一人(改置與戸部/員外郎同)¶
<pb:KR2m0009_WYG_052-33b>¶
宋禮部判部事二人以兩制及帶職朝官以上充凡禮¶
儀之事悉歸於太常禮院而貢舉之政領於知貢舉官¶
本曹但掌制科舉人補奏太廟郊社齋郎室長掌座都¶
省集議百官謝賀表章諸州申舉祥瑞出納内外牌印¶
之事而兼領貢院官制行始正其職凡天地宗廟陵園¶
之祀后妃親王將相封冊之命皇子加封公主降嫁稽¶
其儀以詔上下而舉行之朝廷慶會宴樂宗室冠婚喪¶
祭蕃使去來宴賜與夫經筵史館賜書修書之禮例皆¶
<pb:KR2m0009_WYG_052-34a>¶
同奉常講求參酌而定其儀節三嵗貢舉學校試補諸¶
生皆總其政旌節章服之頒祥瑞表奏之進凡關於禮¶
樂者皆掌之建炎三年詔鴻臚光禄寺併歸於禮部太¶
常國子監亦𨽻之焉分案五曰禮樂曰貢舉曰宗正奉¶
使帳曰封冊表曰檢法各隨其名而治其事　侍郎貳¶
尚書之事南渡諸曹長貳互置紹興七年禮部置侍郎¶
二員隆興初詔尚書不常置禮部侍郎置一員　郎中¶
參預禮樂祭祀朝會宴享學校貢舉之事有所損益則¶
<pb:KR2m0009_WYG_052-34b>¶
審訂以次咨決凡慶賀若謝掌撰表文與祠部主客膳¶
部並列為四建炎四年併省郎曹禮部領主客祠部領¶
膳部隆興初復詔禮部祠部一員兼領自是併行四司¶
之事矣　祠部掌諸州宫觀僧尼道士童行住持教門¶
事務祠祭奉安祈禱神廟加封賜額並屬之醫官磨勘¶
醫生試補校其事而予奪之　主客掌諸蕃朝貢宴設¶
賜予之事　膳部掌祠寺奏告牲牢禮料及宴設酒食¶
果實之事收氷藏氷賜氷以時無闕事御厨翰林司牛¶
<pb:KR2m0009_WYG_052-35a>¶
羊司𨽻焉¶
　　兵部尚書(侍郎郎郎中部員外郎員職方郎中部/員外    駕  郎中    外郎  庫)¶
　　　(郎中/)　(員外郎/)¶
周禮夏官大司馬之職以九伐之法正邦國制軍詰禁¶
以糾邦國領校人牧師職方司兵之屬即今兵部之任¶
也魏置五兵尚書(周官有司兵掌五兵五盾各辨其物/與其等以待軍事五兵之名當出於)¶
(此鄭司農云五兵者/戈殳㦸酋矛夷矛也)五兵謂中兵外兵騎兵别兵都兵¶
也晉初無太康中乃有五兵尚書而又分中兵外兵各¶
<pb:KR2m0009_WYG_052-35b>¶
為左右(按晉雖分中兵外兵為左右與舊五兵為七曹/然尚書唯置五兵而已無七兵尚書之名至後)¶
(魏始有七兵尚書耳今諸家著述/或謂晉太康中置七兵尚書誤矣)宋五兵尚書唯領中¶
兵外兵二曹餘則無矣齊梁陳皆有之後魏為七兵尚¶
書北齊為五兵統左中兵(掌諸都督告/身諸宿衛官)右中兵(掌㡬内/丁帳事)¶
(諸兵/力士)左外兵(掌河南及潼關以東諸/部丁帳及發召諸兵)右外兵(掌河北及/潼闕以西)¶
(諸州所典與/左外兵同)都兵(掌鼓吹大樂/部小兵等事)五曹後周置大司馬其¶
屬又有兵部中大夫小兵部下大夫其職並闕至隋有¶
兵部尚書統兵部職方駕部庫部四曹蓋因後周兵部¶
<pb:KR2m0009_WYG_052-36a>¶
之名兼前代五兵之職唐龍朔二年改兵部尚書為司¶
戎太常伯咸亨元年復舊光宅元年改為夏官神龍元¶
年復舊天寳十一載改為武官(至徳初/復舊)掌武官選舉總¶
判兵部職方駕部庫部事其分領選舉亦為三銓制如¶
吏部(尚書所掌謂之兩書侍郎所掌其/一為中銓其一為西銓各有印)¶
侍郎二人(煬帝置唐因之龍朔二年改為司戎少常伯/咸亨元年復舊他時曹名或改而官不易舊)¶
(制一員總章元年加一員掌武職武勲官三衛及兵士/以上簿書朝集禄賜假使差發配親士帳内考覈及給)¶
(武職/告身)¶
<pb:KR2m0009_WYG_052-36b>¶
郎中一人(歴代兵部曹皆有部具尚書中或單為郎或/置郎中例在吏部郎中篇隋初為兵部侍郎)¶
(煬帝除侍字改為兵部曹郎武徳三年改為兵部郎中/龍朔二年改為司戎大夫咸亨元年復舊掌與侍郎同)¶
員外郎二人(隋文帝置兵部員外郎煬帝改為兵曹承/務郎武徳三年復舊其後曹改而官不易)¶
職方郎中一人(周禮夏官有職方氏掌天下之圖辨九/州之國歴代無聞至後周依周官隋初)¶
(有職方侍郎煬帝除侍字武徳中加中字龍朔二年改/為司城大夫咸亨元年復舊掌地圖城隍鎮戍烽候防)¶
(人路程逺近/親化首渠)¶
員外郎一人(周官夏官職方上士後周依周/官隋改置與戸部員外郎同)¶
駕部郎中一人(周禮夏官之屬有輿司馬又有校人主/馬之官又有牧司掌牧放又有巾車掌)¶
<pb:KR2m0009_WYG_052-37a>¶
(公車之政及王之五輅此皆駕部之本也魏晉尚書有/駕部郎宋時駕部屬左民尚書齊亦有之後魏與北齊)¶
(並曰駕部郎中後周有駕部中大夫屬夏官隋初為駕/部侍郎屬兵部及辛公義為駕部侍郎勾檢馬牧所獲)¶
(十餘萬匹文帝喜曰唯我公義奉國忠煬帝除侍字武/徳二年加中字龍朔二年改為司輿大夫咸亨初復舊)¶
(天寳中改駕部為司駕至徳初復舊掌輿輦専乘郵驛/廐牧司牛馬驢騾闌遺離畜開元十八年閏六月敕比)¶
(來給傳使人為先傳馬事頗勞煩自今以後應乘傳者/宜給紙劵二十三年十月敕新給都督刺史并關三官)¶
(州上佐並給驛發遣二十八年六月敕有陸驛處/得置水驛自二十年以後常置館驛以他官為之)¶
員外郎一人(周官有輿上士後周有小駕上/士蓋其任也至隋置與戸部同)¶
庫部郎中一人(周官有司甲掌戈盾弓矢之長各辨其/物以待軍事魏尚書有庫部郎晉因之)¶
<pb:KR2m0009_WYG_052-37b>¶
(宋庫部主兵仗文帝宴會有荒服外歸化人帝問尚書/庫部郎顧琛曰庫中仗有㡬許琛跪對曰有十萬人仗)¶
(武庫仗多祕不言帝既問失言及琛跪對善之歴代或/有或闕後魏北齊庫部屬度支尚書掌凡戎仗器用後)¶
(周有武藏中大夫隋屬兵部初為庫部侍郎煬帝除侍/字武徳中加中字龍朔二年改為司庫大夫咸亨初復)¶
(舊天寳十一載又改庫部為司庫至徳初/復舊掌軍器儀仗鹵簿法式及乘具等)¶
員外郎一人(周官有司兵中士後周有小武/藏下大夫隋改置與戸部同)¶
宋兵部判部事一人凡籍武官軍師卒戎之政令悉歸¶
於樞密院其選授小者又歸三班本曹但掌三駕儀仗¶
鹵簿字圖釋奠武成王廟及武舉事嵗終以義勇兵箭¶
<pb:KR2m0009_WYG_052-38a>¶
手寨兵之數上於朝元豐更制惟民兵馬政權𨽻樞密¶
院武官銓選并歸吏部五年詔應縁義勇保甲事並𨽻¶
樞密院其餘民兵悉𨽻兵部以什伍之法教民為兵以¶
選舉之法試武士以鹵簿字圖分布儀衛以郡縣之圖¶
周知地域凡廂軍蕃兵剩員及金吾街仗司人兵稽其¶
數而振飭其藝大將出征告㨗於廟破賊露布以聞臣¶
僚之家宣借兵級與夫蕃夷屬户授官封襲之事皆掌¶
之建炎三年併衛尉寺𨽻焉分案十曰賞功曰民兵衛¶
<pb:KR2m0009_WYG_052-38b>¶
曰廂兵曰人從㸔詳曰帳籍吿身曰武舉曰蕃官曰開¶
折曰知雜曰檢法　侍郎南渡後長貳互置續侍郎二¶
員隆興常置一員　郎中建炎三年詔兵部兼職方駕¶
部兼庫部隆興初詔駕部兵部郎官共一員兼領自是¶
四司合為一矣厥後間或並置若從軍或將命於外則¶
假以為寵　職方掌天下地圖以周知方域之廣及城¶
隍堡塞𤇺候之事蕃夷歸朝内附之事　駕部掌輦路¶
車乘廐牧雜畜乘具傳驛之政令辨其出入之數建炎¶
<pb:KR2m0009_WYG_052-39a>¶
三年詔併太僕寺𨽻焉太僕有騏驥車輅二院(左右騏/驥院監)¶
(官二員以武臣充掌司國馬總教駿四指揮之衆以養/餵諸馬每一指揮百人為額車輅院掌供乘輿法物)¶
　庫部掌軍器儀仗鹵簿法式隨軍防城什物及凡供¶
帳之事¶
　　洪氏容齋隨筆曰唐因隋制尚書置六曹吏部兵¶
　　部分掌銓選文屬吏部武屬兵部自三品以上官¶
　　冊授五品以上制授六品以下勅授皆委尚書省¶
　　奏擬兩部各列三銓曰尚書銓尚書主之曰東銓¶
<pb:KR2m0009_WYG_052-39b>¶
　　曰西銓侍郎二人主之吏居左兵居右是為前行¶
　　故兵部班級在户刑禮之上睿宗初政以宋璟為¶
　　吏部尚書李乂盧從原為侍郎姚元之為兵部尚¶
　　書陸象先盧懐謹為侍郎六人皆名臣二選稱治¶
　　其後用人不能悉得賢然兵部為甚其變而為三¶
　　班流外銓不知自何時元豐官制行一切更改凡¶
　　選事無論文武悉以付吏部蘇東坡當元祐中拜¶
　　兵書謝表云然恭惟先帝六卿之名本欲後人識¶
<pb:KR2m0009_WYG_052-40a>¶
　　三代之舊古今殊制閑劇異宜武選𨽻於天官兵¶
　　政總於樞府故司馬之職獨省文書蓋紀其實也¶
　　今本曹所掌惟諸州廂軍名籍及每大禮則書寫¶
　　蕃官加恩告雖有所轄司局如金吾街仗司騏驥¶
　　車輅象院法物庫儀鸞司不過每季郎官一徃耳¶
　　名存實亡一至於是¶
　　刑部尚書(侍郎郎郎中部員外郎員都官郎中門/員外    比  郎中    外郎  司)¶
　　　(郎中/)　(員外郎/)¶
<pb:KR2m0009_WYG_052-40b>¶
唐虞之時士官以正五刑周禮秋官大司寇掌邦之三¶
典以佐王刑邦國蓋其任也漢成帝時尚書初置二千¶
石曹主郡國二千石又置三公曹主斷獄後漢光武改¶
三公曹主嵗盡考課諸州郡政二千石曹掌中都官水¶
火盜賊辭訟罪法亦謂之賊曹重於諸曹(華譚集尚書/二曹論曰劉)¶
(道真問薛令長在呉何作答曰為吏部尚書問曰呉待/吏部何如餘曹答曰並通髙選吏部特一時之俊劉曰)¶
(晉魏以來俱爾獨謂漢氏重賊曹為是呉晉重吏部為/非薛君曰八座秩同班等其選並清宜同一揆若人才)¶
(或多或少選例難精如不得已吏部職掌人物人物難/明謂吳晉為得君何是古而非今劉難曰今吏部非為)¶
<pb:KR2m0009_WYG_052-41a>¶
(能刋虛名舉沉朴者故録以成人位處三署聼曹探鄉/論而用之耳無煩乎聰明賊曹職典刑獄刑獄難精是)¶
(以欲重之答曰今之賊曹不能聼聲觀色以别真偽縣/不能斷讞之尚書也夫在獄者率小人在朝者率君子)¶
(小人易檢君子難精俱不得/已吏部宜重賊曹宜輕也)魏青龍二年置尚書都官¶
郎佐督軍事晉復以三公尚書掌刑獄宋三公比部皆¶
王法制又置都官尚書主軍事刑獄領都官水部庫部¶
功論四曹齊梁陳並有都官尚書後魏亦有都官尚書¶
北齊都官統都官(掌畿内非/為得失)二千石(掌畿内/得失)比部水部¶
膳部五曹又有三公曹掌諸曹囚賑斷罪赦日建金雞¶
<pb:KR2m0009_WYG_052-41b>¶
等處(又掌五時/讀時令)屬殿中尚書後周有秋官大司宼卿掌¶
刑邦國其屬官又有刑部中大夫掌五刑之法隋初有¶
都官尚書開皇三年改都官為刑部尚書統都官刑部¶
比部司門四曹亦因後周之名唐因之龍朔二年改刑¶
部尚書為司刑太常伯咸亨元年復舊武太后改刑部¶
為秋官神龍初復舊天寳中改為憲部至徳初復舊總¶
判刑部都官比部司門事¶
侍郎一人(周官小司寇中大夫蓋今任也後周依周官/至隋煬帝置刑部侍郎唐因之龍朔二年改)¶
<pb:KR2m0009_WYG_052-42a>¶
(為司刑少常伯咸亨元年復舊他時曹名或改而官/號不易掌律令定刑名案復大理及諸州應奏之事)¶
郎中二人(周官大司寇屬官有士師下大夫蓋今任也/漢尚書有三公曹後漢有二千石曹魏有都)¶
(官曹皆掌刑法獄訟之事歴伐沿革具尚書中或為侍/郎或置郎中例在吏部郎中篇後周有小刑部下大夫)¶
(屬秋官府隋初置刑部侍郎煬帝除侍字又改為憲部/郎武徳三年改為刑部郎中龍朔二年改為司刑大夫)¶
(咸亨元年復/舊與侍郎同)¶
員外郎二人(隋文帝置刑部員外郎煬帝改為憲部承/務郎武徳三年改為刑部員外郎其後曹)¶
(改而官/不易)¶
都官郎中一人(漢司𨽻校尉屬官有都官從事掌中都/官不法事後漢又改尚書二千石曹掌)¶
<pb:KR2m0009_WYG_052-42b>¶
(中都官水火盗賊魏青龍二年始置尚書都官郎佐督/軍事晉宋尚書都官兼主刑獄歴代事具尚書中其官)¶
(例在吏部郎中注後周則曰司厲隋初為都官侍郎掌/簿録配役官私奴婢良賤訴競俘囚等事煬帝除侍字)¶
(置員外二人武徳三年加中字減一人龍朔二年改為/司僕大夫咸亨元年復舊掌簿斂配役官奴婢簿籍良)¶
(賤及部曲客/女俘囚之事)¶
員外郎一人(周官曰司厲下士蓋並今任也/後周依焉隋改置與戸部同)¶
比部郎中一人(魏尚書有比部曹晉因之宋時比部主/法制齊梁陳皆有比部曹後魏亦然北)¶
(齊掌詔書律令勾檢等事後周曰計部中大夫蓋其任/也隋初為比部侍郎煬帝除侍字武徳中加中字龍朔)¶
(二年改為司計大夫咸亨元年復舊天寳十一載又改/比部為司計至徳初復舊掌内外諸司公廨及公私債)¶
<pb:KR2m0009_WYG_052-43a>¶
(負徒役公程贓物/帳及勾用度物)¶
員外郎一人(改置與戸部/員外郎同)¶
司門郎中一人(周禮地方有司門下大夫掌授管鍵啟/閉歴代多闕至後周依周官隋初有司)¶
(門侍郎煬帝除侍字武徳三年加中字龍朔二年改為/司門大夫咸亨元年復舊掌門籍關橋及道路過所䦨)¶
(遺物/事)¶
員外郎一人(周官有司門上士後周/依焉後改置與戸部同)¶
宋刑部判部事二人以御史知雜以上或朝官充淳化¶
二年以刑部覆大辟案增置審刑院(知院事一人以郎/官以上至兩省充)¶
<pb:KR2m0009_WYG_052-43b>¶
(詳議官以京朝官充掌詳讞大理/所斷案牘而奏之治所在右掖門)凡四方以刑獄來上¶
則讞於審刑院大中祥符二年置紏察在京刑獄司(紏/察)¶
(官二人以兩制以上充詳正/駮奏在京刑禁徒以上罪者)元豐三年併歸刑部五年¶
官制行刑部始專其官　侍郎舊制定奪審復除雪叙¶
復移放尚書專領之若制勘體量奏讞紏察録問長貳¶
通治之中興長貳互置隆興常置一員淳熙依崇寧専¶
法奏獄及法令事請大理寺官赴部共議　郎中二人¶
分左右㕔掌詳覆叙雪之事建炎時郎中二員職無分¶
<pb:KR2m0009_WYG_052-44a>¶
異紹興時詔依元豐舊法分㕔治事左以詳覆右以叙¶
雪使官各有守人各有見參而任之　都官掌在京百¶
司吏職補換更替或以功過展減磨勘則依條制行之¶
諸路州軍編配覊管等人置冊以記其在亡建炎三年¶
詔比部兼司門隆興初詔都官比部各置一員自此都¶
官兼比部司門之事　比部掌勾稽文帳周知百司給¶
費之多寡凡諸倉場庫務收支各隨所𨽻以時具帳籍¶
申上比部驅磨審覆而會計其數諸受文歴每季終取¶
<pb:KR2m0009_WYG_052-44b>¶
索審覈事故住支及藏罰欠債負則追索填納無隱昧¶
則勾銷除破　司門掌門關津梁道路之禁令凡所過¶
官吏軍民商販出入稽其詐偽¶
　　工部尚書(侍郎郎郎中部員外郎員屯田郎中部/員外    虞  郎中    外郎  水)¶
　　　(郎中/)　(員外郎/)　(軍器所/)　(文思院/)¶
周禮冬官其屬有考工掌百工之事曰國有六職百工¶
是其一焉漢成帝初置尚書有民曹主凡吏民上書後¶
漢光武改民曹主繕修功作鹽池囿苑魏置左民尚書¶
<pb:KR2m0009_WYG_052-45a>¶
亦領其職晉宋以來有起部尚書而不常置每營宗廟¶
宫室則權置之事畢則省以其事分屬都官左民二尚¶
書北齊起郎亦掌工造屬祠部尚書後周有冬官大司¶
空卿掌五材九範之法其屬工部中大夫二人承司之¶
事掌百工之籍而理其禁令至隋乃有工部尚書統工¶
部屯田二曹蓋因後周工部之名兼前代起部之職唐¶
龍朔二年改工部尚書為司平太常伯咸亨元年復舊¶
武太后改工部為冬官神龍初復舊總判工部屯田虞¶
<pb:KR2m0009_WYG_052-45b>¶
部水部事¶
侍郎一人(隋煬帝改置工部侍郎唐因之龍朔二年改/為司平少常伯咸亨元年復舊他時曹名或)¶
(改而官不易掌興造工匠諸公/廨屋宇五行并紙筆墨等事)¶
郎中一人(晉尚書有起部曹歴代皆有具尚書中隋初/為工部侍郎煬帝除侍字又改為起部郎武)¶
(徳三年改為工部郎中龍朔二年改為司平大夫咸/亨元年復舊其後曹名改而官不易所掌與侍郎同)¶
員外郎一人(隋文帝置工部員外郎煬帝改為起部承/務郎武徳三年復為工部員外郎其後曹)¶
(改而官/不易)¶
屯田郎中一人(漢成帝置尚書郎兩人其一人掌戸口/墾田蓋尚書屯田郎之始也至魏尚書)¶
<pb:KR2m0009_WYG_052-46a>¶
(有農部郎又其職也至晉始有屯田尚書及太康中謂/之田曹後復為屯田江左及宋齊則左民郎中兼知屯)¶
(田事梁陳則曰侍郎後魏北齊並為屯田郎隋初為屯/田侍郎兼以掌儀武之事故隋書曰補或為屯田侍郎)¶
(煬帝除侍字武徳三年加中字龍朔二年改為司田大/夫咸亨元年復舊掌屯田官田諸司公廨官人職分賜)¶
(田及官/園宅等)¶
員外郎一人(改置與户部/員外郎同)¶
虞部郎中一人(虞部蓋古虞人之遺職至魏尚書有虞/曹郎中晉因之梁陳曰侍郎後魏北齊)¶
(虞曹掌地圖山川近逺園圃田獵雜木等並屬虞部尚/書後周有虞部下大夫掌山澤草木烏獸而阜蕃之又)¶
(有小虞部並屬大司馬隋初為虞部侍郎屬工部煬帝/除侍字武徳中加中字龍朔二年改為司虞大夫咸亨)¶
<pb:KR2m0009_WYG_052-46b>¶
(元年復舊天寳十一載又改虞部為司虞至徳初復舊/掌京城街巷種植山澤苑囿草木薪炭供須四稅等事)¶
員外郎一人(隋置曹與戸部員外郎同龍/朔以後曹名改而官不易)¶
水部郎中一人(周禮夏官有司檢掌設國之五溝五塗/而逹其道路蓋其職也魏尚書有水部)¶
(郎歴代或置或否後魏北齊有水部屬都官尚書亦掌/舟船津梁之事後周有司水大夫隋初為水部侍郎屬)¶
(工部煬帝除侍字武徳三年加中字龍朔二年改為司/川大夫咸亨元年復舊天寳中改水部為司水至徳初)¶
(復舊掌川瀆津堰船艫浮橋/溝渠漁捕運漕水碾磑等事)¶
員外郎一人(後周小司水上士隋改曹與戸部員外/郎同龍朔二年以後曹名改而官不易)¶
宋制工部判部事一人以兩制以上充凡城池土木工¶
<pb:KR2m0009_WYG_052-47a>¶
役皆𨽻三司修造案本曹無所掌元豐官制行尚書工¶
部掌天下城池宫室舟車器械符印錢寳之事百工山¶
澤溝洫屯田之政令是時尚書猶未除人紹興三年并¶
少府監歸工部以文思院屬焉建炎并省將作少府軍¶
器監並歸工部是時營繕未遑惟戎器方急紹興二年¶
詔於行在别置作院一所專打造器甲令工部長貳專¶
一提㸃郎官逐旬㸃檢少府監既歸工部文思院上下¶
界監官並從本部辟差又詔御前軍器所𨽻工部自是¶
<pb:KR2m0009_WYG_052-47b>¶
營造稍廣宰臣議戸部以給財為務工部以辦事為能¶
誠非一體欲令户部兼領其事上雖然之卒未能合隆¶
興以後宫室器甲之造寖稀且各分職掌而起部之務¶
益簡特提其綱要焉分案六曰工作曰營造曰材料曰¶
兵匠曰檢法曰知雜舊又專立一案以御前軍器案為¶
名　侍郎南渡初長貳互置隆興詔各置一員郎中¶
舊制凡製作營繕計置採伐材物按程式以授有司則¶
郎中員外郎參掌之建炎三年詔工部郎官兼虞部屯¶
<pb:KR2m0009_WYG_052-48a>¶
田郎官兼水部隆興元年詔工部屯田共一員兼領自¶
此四司合為一矣　屯田掌凡屯田營田職田學田官¶
莊稻田塘濼堤堰之事　虞部掌凡山澤苑囿畋獵取¶
伐木石薪炭藥物之屬屏絶猛獸毒藥及茶礬場鹽池¶
井金銀銅鐵鉛錫坑冶廢置收採之事　水部掌凡川¶
瀆河渠津梁舟楫漕運水碾磑凡隄防疏㵸之政令皆¶
掌之　軍器所(𨽻工/部)提㸃官二員(紹興三十二年/詔於邊臣内差)提轄¶
監造官各二員幹辦受給監門官各一員掌鳩工聚材¶
<pb:KR2m0009_WYG_052-48b>¶
製造戎器之政令舊就軍器監置别差提舉官以内侍¶
領之紹興中改𨽻工部罷提舉官日輪工部郎官軍器¶
監官前去本所㸃檢監視後復以中人典領工部侍郎¶
黄中以為言請復𨽻屬從之三十二年孝宗即位有㫖¶
增置提㸃官以内省都知李綽為之改稱提舉免𨽻工¶
部後以御史張震力爭復𨽻工部後改𨽻歩軍司尋復¶
舊紹熙元年減省員額如上制　文思院(𨽻工/部)提轄官¶
一員監官三員(内一員文臣/京朝官充)監門官一員掌金銀犀玉¶
<pb:KR2m0009_WYG_052-49a>¶
工巧及綵繒裝鈿之飾凡儀物器仗權量輿服所以供¶
尚方給百司者於是出焉沿革附見𣙜貨務都茶場提¶
轄官¶
　　六部監門¶
六部監門官一員掌司鑰紹興二年置選陞朝文臣有¶
才力人充仍令六部踏逐奏差序位請給依寺監丞郎¶
官有闕得兼之初從吏部尚書沈與求之請也¶
　　主管架閣庫¶
<pb:KR2m0009_WYG_052-49b>¶
掌儲藏帳籍文案以備用擇選人有時望者為之舊有¶
管幹架閣庫官宣和罷之紹興十五年復置吏户部各¶
差一員體兵部共差一員刑工部共差一員以主管尚¶
書某部架閣庫為名從大理寺丞周楙之請也嘉定八¶
年又置三省樞密院架閣官¶
　　三省樞密院監門官¶
舊以小使臣為之嘉定六年諫官鄭景紹言部門以京¶
朝官則省門事體尤重遂亦命京朝官曾作縣通判資¶
<pb:KR2m0009_WYG_052-50a>¶
序人為之¶
　¶
　¶
　¶
　¶
　¶
　¶
　¶
<pb:KR2m0009_WYG_052-50b>¶
　¶
　¶
　¶
　¶
　¶
　¶
　¶
　文獻通考卷五十二¶
