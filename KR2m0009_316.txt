# -*- mode: mandoku-view; -*-
#+TITLE: 文獻通考
#+DATE: 2015-08-24 22:49:40.787138
#+PROPERTY: ID KR2m0009
#+PROPERTY: BASEEDITION WYG    
#+PROPERTY: JUAN 卷三百十六
<pb:KR2m0009_WYG_316-1a>¶
欽定四庫全書¶
　文獻通考卷三百十六¶
　　鄱　陽　馬　端　臨　貴　與　著¶
　輿地考二¶
　　古冀州¶
禹貢曰冀州既載(載始也冀州堯都故禹理州自此而/始也以唐虞之都不言封畧餘州所)¶
(至即是/其境矣)壺口雷首至於太岳(壺口山在今文成郡吉昌/縣太岳在今平陽郡霍邑)¶
(縣即霍山也雷首在今河東郡河東縣此山凡有九名/即歴山首陽山薄山襄山甘棗山中條山渠猪山獨山)¶
<pb:KR2m0009_WYG_316-1b>¶
(等名/是也)既修太原至於岳陽(太原今太原府岳陽/即霍山也亦曰太岳)覃懷底¶
績至於衡漳(覃懐近河地名今河内郡也底致也績功/也衡漳謂漳水横流而入河在今廣平郡)¶
(西北肥鄉/縣界也)厥土惟白壤(柔土/曰壤)恒衛既從大陸既作(恒衛/二水)¶
(名也恒水出恒山在今博陵郡恒陽縣界衛水在今常/山郡靈夀縣西山所出大陸澤鄭元云在鉅鹿北言水)¶
(從故道可以耕作/今趙郡象城縣界)島夷皮服(海曲曰島居島/夷而衣其皮)夾右碣石¶
入於河(碣石海邊山名在今北平郡盧龍縣/也言禹夾行此山之右入河逆上也)舜以冀州¶
南北濶大分衛水為并州燕以北為幽州並置牧周禮¶
職方曰河内曰冀州山曰霍藪曰楊紆(爾雅云秦有楊/紆而此以為冀)¶
<pb:KR2m0009_WYG_316-2a>¶
(州藪未詳其/義及所在也)川曰漳浸曰汾潞(漳水出今上黨郡長子/縣界汾水出今樓煩郡)¶
(静樂縣山潞水出今/密雲郡密雲縣也)其利松柏人五男三女畜宜牛羊¶
穀宜黍稷其地險易帝王所都亂則冀安弱則冀强荒¶
則冀豐故曰冀州其在天官昴畢則趙之分野(漢之真/定常山)¶
(中山涿郡之高陽鄚州鄉廣平鉅鹿河間渤海之東平/舒中邑文安束州成平章武河以北也南至浮水繁陽)¶
(内黄斥邱西有太原定襄雲中五原上黨皆其分也今/鄴郡廣平鉅鹿信都趙郡博陵河間文安饒陽高平上)¶
(黨樂平陽城太原定襄雲中單于鴈門之/西南境樓煩之南境西河之東境皆是也)尾箕則燕之¶
分野(漢之漁陽右北平遼西遼東上谷代郡鴈門涿郡/之易容城范陽北新城故安涿縣良鄉新昌及渤)¶
<pb:KR2m0009_WYG_316-2b>¶
(海之安次皆其分也今上谷范陽順義歸化歸德媯川/漁陽密雲北平栁城馬邑安邊鴈門之東北境樓煩之)¶
(北境皆/是也)兼得秦魏衛之交(漢之西河今昌化之北境西/河之西境宜屬秦漢之髙陽)¶
(以東盡河内今河東平陽文城太寧昌化之南境絳郡/陜郡之河北河内之西境並宜屬魏漢之河南野王朝)¶
(歌今河内之東境/汲郡皆宜屬衛矣)秦平天下置郡為鉅鹿(今常山信都/趙郡之東北)¶
(境博陵郡之西境鉅鹿之北境饒陽之/南境兼兖州之域景城之南境皆是也)邯鄲(今廣平鄴/郡鉅鹿之)¶
(南境趙郡之西/南境皆是也)上谷(今上谷范陽文安河間媯川歸化/順義歸德饒陽之北境趙博陵之)¶
(東境及兖州之域景/城之北境皆是也)漁陽(今漁陽密雲/郡地皆是也)右北平(今北/平郡)遼¶
西(今栁城及北平郡/之東境皆是也)河東(今河東絳郡陜郡之北境平/陽太寧文城等郡皆是也)¶
<pb:KR2m0009_WYG_316-3a>¶
上黨(今上黨高平樂平/陽城等郡皆是也)太原(今太原西河昌化定襄及/鴈門之南境樓煩等郡皆)¶
(是/也)代郡(今安邊及馬邑/之北境皆是也)鴈門(今馬邑之南境鴈/門之北境皆是也)雲中(今/雲)¶
(中單于/府是也)及三川郡之北境(今河/内郡)漢武置十三州此為冀¶
州(領郡/國九)幽州(領郡/國十)并州(領郡九古冀州西境則屬司隸/今河東絳郡平陽河内汲郡)¶
後漢並因前代為冀州(理於鄗鄗今趙郡高邑縣袁紹/曺公理鄴鄴今郡縣鄗呼各反)¶
幽州(理薊今范/陽郡縣)并州(理晉陽今/太原府)魏並因之晉置冀州(領/郡)¶
(國十三理房/子今趙郡縣)幽州(領郡國七理涿/今范陽郡是也)并州(領郡/國六)恵帝之後¶
其地淪沒於劉元海石勒慕容雋又為苻堅所陷堅敗¶
<pb:KR2m0009_WYG_316-3b>¶
慕容垂據之後屬後魏自此分割不可詳焉唐分置十¶
五部此為河北道(范陽汲郡鄴郡廣平饒陽河間常山/博陵信都趙郡鉅鹿文安上谷北平)¶
(密雲媯川漁陽栁城/歸德順義歸化等郡)河東道(河東絳郡平陽太原上黨/西河高平太寧昌化文城)¶
(陽城定襄樂平鴈門樓/煩安邊雲中馬邑等郡)兼分入都畿(河内/郡)關内道(單/于)唐¶
末營平二州陷於契丹梁初劉仁恭父子據幽燕繼而¶
為晉王所滅晉滅梁稱唐唐末石敬瑭叛以幽涿薊檀¶
順瀛莫蔚朔雲應新媯儒武寰十六州賂契丹資其兵¶
伐唐為晉晉亡漢繼之漢亡為周劉旻據河東周世宗¶
<pb:KR2m0009_WYG_316-4a>¶
伐契丹取瀛莫二州周亡宋受命太宗以太平興國四¶
年平劉繼元盡得河東之地宋承唐制冀州之境為河¶
北河東兩路其後又分河北為東西二路宣和間遣使¶
約女真夾攻遼取石晉所沒之地十六州遼既亡金人¶
止以薊景檀順涿易六州二十四縣來歸遼將張㲄又¶
以平州來降繼復為金所取靖康後冀地盡沒於金¶
冀州堯都所在疆域尤廣(梁州境宇雖遐逺而雜以/夷獠中夏唯冀州最大)山¶
東之人性緩尚儒仗氣任俠(太行恒/山之東)而鄴郡髙齊國都¶
<pb:KR2m0009_WYG_316-4b>¶
浮巧成俗(自北齊之滅衣冠士人多遷關内惟伎巧商/販及樂户移實郡郭由是人情險詖至今好)¶
(為訴/訟)山西土瘠其人勤儉而河東魏晉以降文學盛興¶
(魏豐樂侯杜君畿為河東守開置學官親/執經教授郡中化之自後河東特多儒者)閭里之間習¶
於程法并州近狄俗尚武藝左右山河古稱重鎮寄任¶
之者必文武兼資焉¶
古冀州歴代沿革之圖¶
　春秋時可考者二十二國¶
晉　衛　邢　魏　霍　耿　北燕　邘　揚　冀¶
<pb:KR2m0009_WYG_316-5a>¶
郇　雍　鼓　肥　黎　潞　陽　共　鮮虞　赤狄¶
　無終　山戎¶
　秦時為郡十三¶
鉅鹿郡　邯鄲郡　太原郡　上黨郡　河東郡　三¶
川郡(北/境)　鴈門郡　遼西郡　右北平郡　漁陽郡¶
上谷郡　代郡　雲中郡¶
　漢時為郡國二十四縣三百七十三¶
恒山郡十八縣(元氏陽石邑門桑中陘靈夀子蒲吾邱/上曲    九    井    房    中)¶
<pb:KR2m0009_WYG_316-5b>¶
　(南封斯/  行唐)　(關/)　(平棘/)　(鄗/)　(樂陽/)　(平臺/)　(都鄉/)¶
魏郡十八縣(鄴/魏)　(館陶/繁陽)　(斥邱/元城)　(沙期内黄陽清淵裴/梁    黎    即)¶
　　(武始/)　(邯㑹/)　(隂安/)　(平思/)　(邯溝/)　(武安/)¶
鉅鹿郡二十縣(鉅鹿/宋子)　(南&KR1163;/楊氏)　(廣阿/臨平)　(象氏陽廮陶/下曲    貰)¶
　(鄡陶新市鄉堂陽鄉安定/武    柏    安)　(敬武/)　(歴鄉/)　(樂信/)¶
趙國四縣(邯鄲/)　(易陽/)　(柏人/)　(襄國/)¶
真定國四縣(眞定/)　(藁城/)　(肥纍/)　(緜曼/)¶
河間國四縣(樂成/)　(候井/)　(武隧/)　(弓高/)¶
<pb:KR2m0009_WYG_316-6a>¶
廣平國十六縣(廣平任張曲朝平南南和曲列人廣斥/章        周    曲    梁    鄉)¶
　　(平利/)　(平鄉/)　(陽臺/)　(廣年/)　(城鄉/)¶
中山國十四縣(盧奴/苦陘)　(北平/安國)　(北新城望唐/曲逆    都)　(深澤/新市)¶
　(新處/)　(毋極/)　(陸成/)　(安險/)¶
河内郡十八縣(懷/州)　(汲/共)　(武德/平臯)　(波歌山陽武河陽/朝    修    溫)¶
　(壄王/)　(獲嘉/)　(軹/)　(沁水/)　(隆慮/)　(蕩隂/)¶
信都國十七縣(信都武歴/博    邑)　(扶栁/觀津)　(辟陽/高隄)　(南宫/廣川)　(下/樂)¶
　(鄉/)　(平隄/)　(桃/)　(西梁/)　(昌成/)　(東昌/)　(修/)¶
<pb:KR2m0009_WYG_316-6b>¶
太原郡二十一縣(晉陽離葰人氏界休孟榆次/  于    茲    狼    鄔)　(中都/孟)¶
　(平陶/上艾)　(汾陽/慮虒)　(京陵/陽邑)　(陽曲/廣武)　(大陵/)　(原平/)　(祁/)¶
廣陽國四縣(薊/)　(方城/)　(廣陽/)　(隂鄉/)¶
涿郡二十九縣(涿/陽)　(逎吾穀邱城故安/蠡    容    易)　(南深澤鄚范/廣望)¶
　(髙陽/臨鄉)　(州鄉/益昌)　(安平/陽鄉)　(樊輿/西鄉)　(成陽良鄉水利鄉垣/饒    中    武)¶
　　(阿陵/)　(阿武/)　(高郭/)　(新昌/)¶
上黨郡十四縣(長子襄屯留壺余吾泫銅鞮高沾/氏    垣    關    氏    都)　(涅/潞)¶
　　(陭氏/)　(陽阿/)　(穀遠/)¶
<pb:KR2m0009_WYG_316-7a>¶
河東郡二十四縣(安邑/河北)　(大陽/左邑)　(猗氏/汾隂)　(解喜蒲坂澤/聞    濩)¶
　　(端氏楊臨汾屈垣蒲皮氏絳長修讘平陽/彘      北      子      狐    騏)　(襄陵/)¶
西河郡三十六縣(富昌陽騶虞街鵠澤經平定狼美稷/  中    樂    徒    臯    大)¶
　(成/武)　(廣田/千章)　(圜隂/增山)　(益䦨/圜陽)　(平周/廣衍)　(鴻門/武車)　(藺猛宣/虎)¶
　(離石/土軍)　(穀羅/西都)　(饒陸方利山博陵是隰成官臨水/平    隂    觬    鹽)¶
鴈門郡十四縣(善無/樓煩)　(沃陽/武州)　(繁畤/&KR1261;陶)　(中陵/劇陽)　(隂館平/崞)¶
　(城/)　(埒/)　(馬邑/)　(强隂/)¶
代郡十八縣(桑乾延道人狋當城廣高栁且馬城平班/氏    陵    氏    昌    如    邑)¶
<pb:KR2m0009_WYG_316-7b>¶
　(城陽原/)　(東安陽/)　(參合/)　(平舒/)　(代/)　(靈邱/)　(鹵/)¶
雲中郡十一縣(雲中/沙陵)　(咸陽/原陽)　(陶林/沙南)　(楨陵/北輿)　(犢和/武泉)¶
　(陽夀/)¶
定襄郡十二縣(成樂/武臯)　(桐過安都武武武進武襄隂定/駱    陶    城    要)¶
　(襄/)　(復陸/)¶
上谷郡十五縣(沮陽夷泉上下潘/瞀    輿    落)　(軍都/昌平)　(居庸/廣寧)　(雊/涿)¶
　(鹿/)　(且居/)　(茹/)　(女祁/)　(寧/)¶
漁陽郡十二縣(漁陽安狐奴□路/谷    樂    奚)　(雍奴/獷平)　(泉州/要陽)　(平/白)¶
<pb:KR2m0009_WYG_316-8a>¶
　(檀/)　(滑鹽/)¶
右北平郡十六縣(平剛/  薋)　(無終/徐無)　(石城/聚陽)　(廷陵/土垠)　(俊靡/白狼)¶
　(夕陽/)　(昌城/)　(驪成/)　(廣成/)　(宇/)　(平明/)¶
遼西郡十四縣(且慮如海陽從新安平/  肥    賓    交黎)　(栁城/陽樂)　(令支/狐蘇)¶
　　(徒河/)　(文城/)　(臨渝/)　(絫/)¶
　晉時為郡國二十九縣一百九十五¶
安平國八縣(信都廣下博經武邑/栁    宗)　(武遂/)　(觀津/)　(扶/)¶
趙國九縣(房子鄉元氏/  平    鄡)　(平棘陽高邑/下曲)　(中邱/)　(柏人/)¶
<pb:KR2m0009_WYG_316-8b>¶
鉅鹿國二縣(廮陶/)　(鉅鹿/)¶
章武國四縣(東平舒/)　(文安/)　(章武/)　(東州/)¶
頓邱郡四縣(頓邱/)　(繁陽/)　(隂安/)　(衛/)¶
魏郡八縣(鄴/黄)　(長樂/黎陽)　(魏/)　(斥邱/)　(安陽/)　(蕩隂/)　(内/)¶
汲郡六縣(汲/)　(朝歌/)　(共/)　(林慮/)　(獲嘉/)　(修武/)¶
河内郡九縣(野王山州溫懐/軹    陽)　(平臯/)　(河陽/)　(沁水/)¶
博陵國四縣(安平/)　(饒陽/)　(安國/)　(南深澤/)¶
常山郡八縣(真定/井陘)　(石邑/九門)　(靈夀唐上曲陽/南行)　(蒲吾/)¶
<pb:KR2m0009_WYG_316-9a>¶
河間國六縣(樂城/)　(武垣/)　(成平/)　(易城/)　(中水/)　(鄚/)¶
中山國八縣(盧奴唐魏昌平新市/都      北)　(安喜/)　(蒲隂/)　(望/)¶
樂平郡五縣(沾/)　(上艾/)　(夀陽/)　(轑陽/)　(樂平/)¶
太原國十三縣(晉陽陽陽曲大榆次祁于離陶盂京狼/孟    邑    陵      平      陵)¶
　　(中都/)　(鄔/)¶
上黨郡十縣(潞銅屯留湼壺關垣長子鄉泫氏/    鞮      襄    武)　(高都/)¶
廣平郡十五縣(廣平南邯鄲任易陽梁武安人渉肥襄/國    和      曲    列      鄉)¶
　　(臨水/)　(廣年/)　(斥漳/)　(平恩/)¶
<pb:KR2m0009_WYG_316-9b>¶
河東郡九縣(安喜/  解)　(聞喜/蒲坂)　(垣北汾陽/河)　(大陽/)　(猗氏/)¶
髙陽國四縣(博陸/)　(高陽/)　(北新/)　(蠡吾/)¶
平陽郡十二縣(平陽襄楊/讘    陵)　(端氏/絳邑)　(永安/濩澤)　(蒲子/臨汾)　(狐/北)¶
　(屈/)　(皮氏/)¶
鴈門郡八縣(廣武平崞馬&KR1261;陶/  原      邑)　(平城/)　(葰人/)　(繁畤/)¶
西河國四縣(離石/)　(隰城/)　(中陽/)　(介休/)¶
代郡四縣(代/)　(廣昌/)　(平舒/)　(富城/)¶
新興郡五縣(九原/)　(定襄/)　(雲中/)　(廣牧/)　(晉昌/)¶
<pb:KR2m0009_WYG_316-10a>¶
范陽國八縣(涿陽良鄉城方城/范    容)　(長鄉/)　(逎/)　(固安/)¶
北平郡四縣(徐無/)　(土垠/)　(俊靡/)　(無終/)¶
燕國十縣(薊/國)　(安次/泉州)　(昌平/雍奴)　(軍都/狐奴)　(廣陽/)　(潞/)　(安/)¶
廣寗郡三縣(下洛/)　(涿鹿/)　(潘/)¶
遼西郡三縣(陽樂/)　(肥如/)　(海陽/)¶
上谷郡二縣(沮陽/)　(居庸/)¶
　隋時為郡三十縣二百有七¶
常山郡八縣(真定房行唐靈石邑/陘    山    夀)　(滋陽/)　(九門/)　(井/)¶
<pb:KR2m0009_WYG_316-10b>¶
長平郡六縣(丹川/川)　(沁水/)　(端氏/)　(濩澤/)　(高平/)　(陵/)¶
魏郡十一縣(安陽水鄴滏臨漳臨成安林靈泉臨堯城/  洹      陽    水    慮    淇)¶
汲郡八縣(衞/河)　(汲水隋興/澶)　(黎陽/)　(内黄/)　(湯隂/)　(臨/)¶
文城郡四縣(吉昌/)　(文城/)　(伍城/)　(昌寧/)¶
臨汾郡七縣(臨汾/岳陽)　(襄陵/)　(冀氏/)　(楊/)　(霍邑/)　(汾西/)¶
龍泉郡五縣(隰川/)　(永和/)　(樓山/)　(石樓/)　(蒲/)¶
西河郡六縣(隰城/上)　(介休/)　(永安/)　(平遥/)　(靈石/)　(綿/)¶
離石郡五縣(離石/)　(修化/)　(定胡/)　(平夷/)　(太和/)¶
<pb:KR2m0009_WYG_316-11a>¶
鴈門郡五縣(鴈門/)　(繁畤/)　(靈邱/)　(五臺/)　(崞/)¶
馬邑郡四縣(善陽/)　(神武/)　(雲内/)　(開陽/)¶
樓煩郡三縣(静樂/)　(臨泉/)　(秀容/)¶
定襄郡一縣(大利/)¶
太原郡十五縣(晉陽夀太原榆交城太汾陽樂文水和/祁    陽    次    谷    平)¶
　(順/)　(遼山/)　(平城/)　(石艾/)　(盂/)¶
襄國郡七縣(龍岡柏南和/邱    人)　(平鄉/)　(沙河/)　(鉅鹿/)　(内/)¶
武安郡八縣(永年邯肥鄉臨清漳/安    鄲    洺)　(平思/)　(洺水/)　(武/)¶
<pb:KR2m0009_WYG_316-11b>¶
河東郡十縣(河東北桑泉氏汾隂鄉龍門邑芮城/  河    猗    虞    安)　(夏/)¶
絳郡八縣(正平/太平)　(翼城/垣)　(絳/)　(曲沃/)　(稷山/)　(聞喜/)¶
安樂郡二縣(燕樂/)　(密雲/)¶
博陵郡十縣(鮮虞極北平豐唐深恒陽安新樂/  毋    義      澤    平)　(隋昌/)¶
河内郡十縣(河内嘉溫新濟源修河陽共安昌/  獲      鄉    武    城)　(王屋/)¶
河閒郡十三縣(河間/高陽)　(文安/饒陽)　(樂夀/博野)　(束城/清苑)　(景城/長蘆)¶
　(平舒/)　(曾城/)　(鄚/)¶
信都郡十二縣(長樂/武强)　(堂陽/南宫)　(衡水/斌強)　(棗强/鹿城)　(武邑/下博)¶
<pb:KR2m0009_WYG_316-12a>¶
　(蓚/)　(阜城/)¶
趙郡十一縣(平棘大高邑柏贊皇房元氏藁廮陶鼔欒/城    陸    鄉    子    城    城)¶
上黨郡十縣(上黨渉長子/城      鄉)　(潞城/銅鞮)　(屯留/沁源)　(襄垣/)　(黎/)¶
涿郡九縣(薊昌良鄉懐安次/    平    戎)　(涿/)　(固安/)　(潞/)　(雍奴/)¶
上谷郡六縣(易/)　(淶水/)　(逎/)　(遂城/)　(永樂/)　(飛狐/)¶
遼西郡一縣(栁城/)¶
北平郡一縣(盧龍/)¶
漁陽郡一縣(無終/)¶
<pb:KR2m0009_WYG_316-12b>¶
　唐時為州四十三縣二百二十一(縣名已見各州/條下此不重具)¶
恒州九縣　相州十一縣　邢州九縣　定州十一縣¶
　懷州五縣　磁州三縣　深州四縣　瀛州六縣¶
莫州六縣　冀州九縣　趙州九縣　并州十三縣¶
潞州十縣　晉州九縣　代州五縣　絳州七縣　蒲¶
州八縣　澤州六縣　汾州五縣　忻州二縣　隰州¶
六縣　慈州五縣　儀州四縣　憲州三縣　嵐州四¶
縣　沁州三縣　營州一縣　平州三縣　檀州二縣¶
<pb:KR2m0009_WYG_316-13a>¶
　薊州三縣　幽州十一縣　涿州五縣　順州三縣¶
　媯州二縣　蔚州三縣　朔州二縣　雲州一縣¶
易州六縣　應州二縣　新州二縣　儒州一縣　武¶
州一縣　單于大都䕶府一縣¶
　宋時為州四十七縣一百七十四(縣名已見各州/條下此不重具)¶
真定府九縣　相州六縣　邢州八縣　定州八縣¶
懷州五縣　衛州四縣　磁州四縣　洺州六縣　深¶
州五縣　瀛州四縣　雄州二縣　霸州三縣　莫州¶
<pb:KR2m0009_WYG_316-13b>¶
四縣　祁州三縣　冀州七縣　趙州七縣　保州一¶
縣　安肅軍一縣　廣信軍一縣　永定軍一縣　乾¶
寧軍一縣　順安軍一縣　信安軍一縣　保定軍一¶
縣　承天軍一縣　太原府十縣　潞州八縣　晉州¶
十縣　代州四縣　絳州七縣　河中府八縣　解州¶
三縣　慶成軍一縣　慈州三縣　隰州六縣　忻州¶
二縣　汾州五縣　澤州六縣　遼州四縣　憲州一¶
縣　嵐州三縣　石州五縣　威勝軍四縣　平定軍¶
<pb:KR2m0009_WYG_316-14a>¶
二縣　寧化軍一縣　岢嵐軍一縣　火山軍一縣¶
保德軍一縣　大通監一縣　永利監一縣¶
真定府　春秋時鮮虞國之地(左傳晉伐鮮虞/註中山新市縣)戰國時¶
屬趙(趙之東/恒邑也)秦屬鉅鹿郡漢髙祖置恒山郡後避文帝¶
諱改曰常山郡亦屬真定國後漢屬常山國晉復為常¶
山郡後魏因之後周置恒州領常山郡隋初郡廢煬帝¶
初州廢復置常山郡唐乾元中復為恒州或為常山郡¶
天寳中改為平山郡元和中改為鎮州又為成德軍節¶
<pb:KR2m0009_WYG_316-14b>¶
度屬河北道(宋/同)領縣九(真定/井陘)　(鹿泉/靈夀)　(槀城/九門)　(石邑/房山)¶
(行/唐)後唐為北都真定府俄罷都復為成德軍晉改為常¶
州順國軍漢復為成德軍真定府後以趙州之元氏欒¶
城二縣來屬宋開寳間廢九門石邑二縣端拱初以鼓¶
城𨽻祁州淳化初以東鹿𨽻深州慶歴八年置真定府¶
路安撫使統真定磁相邢趙洺六州宋祖宗時以河北¶
為天下根本以真定為河北根本所以扼賊之衝為國¶
門户當時募集鄉兵大修武備有河漕以豐邊用有商¶
<pb:KR2m0009_WYG_316-15a>¶
賈以集芻粟三關置方田水耨胡騎既有限隔又屯重¶
兵與定州相掎角捍禦為重鎮靖康末陷於金　貢羅¶
領縣九治真定　真定(漢縣有滹/沱河滋水)槀城(隋縣晉䧟/虜周復)獲鹿¶
(唐縣有/井陘關)井陘(漢縣燕趙謂山脊曰陘下視如井漢書車/不得方軌騎不得成列熙寧中省井陘入)¶
(獲鹿平山八年復治井陘縣徙治天威軍/即縣治軍軍使𨽻府有二寨金人為威州)平山(唐縣有/十五寨)¶
(白馬/關)靈夀(本中山國之都漢縣衛水在西有二寨/熙寧中省為鎮入行唐元祐初復之)元氏¶
(漢縣常山郡故城光武/征彭寵生明帝於此)欒城(漢縣有泜/水汶水)¶
相州　殷王河亶甲居相即其地也春秋時屬晉戰國¶
<pb:KR2m0009_WYG_316-15b>¶
時屬魏後屬趙秦為邯鄲郡地兩漢為魏郡魏武王建¶
都於此(魏都在/鄴縣)晉亦為魏郡後趙石虎前燕慕容儁並¶
都之(皆都/鄴)後魏道武置相州取河亶甲居相之義東魏¶
静帝初遷都於此改置魏尹及置司州牧北齊又都焉¶
改為清都郡置尹後周置相州及魏郡(自故鄴移/治安陽城)隋初¶
郡廢煬帝初州廢復置魏郡自北齊之滅衣冠士人多¶
遷關内唯伎巧商販及樂户移實郡郭由是人情險詖¶
至今好訟唐為相州或為鄴郡屬河北道(宋/同)領縣十一¶
<pb:KR2m0009_WYG_316-16a>¶
(安陽隂堯城慮洹水河滏陽安鄴臨内黄/  湯    林    臨    成      漳)梁為昭德軍¶
節度後唐降為軍事晉為彰德節度後以内黄成安洹¶
水三縣屬大名府宋因之靖康二年陷於金　貢暗花¶
牡丹花紗知母胡粉絹領縣六治安陽　安陽(即紂都/之地隋)¶
(縣有銅雀臺/西河洹水)鄴(漢縣東魏北齊所都有漳水紫陌橋西/門三臺鳯陽門熙寧五年省為鎮入臨)¶
(漳/)湯隂(古羑里城文王被囚之所漢湯隂縣有/羑水蕩水宣和初以縣𨽻濬州尋復之)永定(唐/縣)¶
(梁改長平/後唐復)臨漳(西門豹為令造十二渠/決漳水溉民田東魏縣)林慮(後魏縣有/隆慮山洹)¶
(水漳/水)¶
<pb:KR2m0009_WYG_316-16b>¶
邢州　古祖乙遷於邢即此地亦邢國也春秋時衛滅¶
邢魯僖公時晉伐衛取邢其地遂屬晉七國時屬趙秦¶
為鉅鹿邯鄲二郡地項羽分趙立張耳為常山王居信¶
都更名信都曰襄國即其地也漢屬鉅鹿常山二郡及¶
趙廣平二國地後漢因之晉為鉅鹿趙二國石勒都於¶
此(張賔說曰襄國因山/險形勝之國可都之)後魏為鉅鹿郡隋置邢州煬帝¶
初置襄國郡唐為邢州或為鉅鹿郡屬河北道(宋/同)領縣¶
九(龍岡鉅堯山青南和任沙河黄平/鄉    鹿    山      内)梁保乂軍節度後¶
<pb:KR2m0009_WYG_316-17a>¶
唐改安國軍宋因之宣和初陞為信德府建炎二年陷¶
於金　貢絹白磁盞解玉砂領縣八治龍岡　龍岡¶
(即秦信都縣隋初改名縣北有夷儀嶺左傳邢/遷夷儀即其地有蓼水湡水宣和初改為邢臺)沙河(隋/縣)¶
南和(漢縣後周/置南和郡)任(漢張縣地唐縣有任水溹水熙寧/五年省為鎮入南和元祐初復)平¶
鄉(古大鹿之野有沙邱之臺紂所築即始皇死處/晉為縣熙寧間省為鎮入鉅鹿元祐初復之)鉅鹿¶
(漢南欒縣隋為/縣有廣阿澤)堯山(唐縣有泜水熙寧初省/為鎮入内邱元祐初復)内邱(隋縣/有礪)¶
(溝水龍/騰水)¶
定州　帝堯始封唐國之地戰國初為中山國後為魏¶
<pb:KR2m0009_WYG_316-17b>¶
所并後又屬趙秦為上谷鉅鹿二郡之地漢髙帝置中¶
山郡(中山記曰城中/有山故曰中山)景帝改為中山國後漢因之晉亦¶
不改後燕慕容垂移都於此(都中山置中山郡至/慕容寳為後魏所陷)北岳¶
常山在焉後魏為中山郡兼置安州道武帝改為定州¶
後周置總管府領鮮虞郡隋初郡廢煬帝初置博陵郡¶
後改為髙陽郡唐為定州或為博陵郡又為義武軍節¶
度屬河北(宋/同)領縣十一(安喜/北平)　(義豐/鼔城)　(望都/深澤)　(唐昌/恒陽)¶
(無極新陘/邑    樂)後周以深州博野來屬宋建隆初以易州北¶
<pb:KR2m0009_WYG_316-18a>¶
平屬太平興國初改定武軍雍熙間以博野置寧邊軍¶
景德初以蒲隂置祁州以祁州無極來屬慶歴八年始¶
置定州路安撫使統定保深祁廣信安肅順安永寧八¶
州軍政和三年陞為中山府建炎初金人分兵據兩河¶
唯中山慶源保莫邢洺冀磁絳相州皆能堅守中山自¶
靖康末受圍至建炎二年三月凡三嵗糧竭人困始陷¶
　貢羅大花綾領縣八治安喜　安喜(古中山鮮虞地/漢盧奴縣有盧)¶
(水水常黑曰盧不流/曰奴因以名為縣焉)無極(漢舊/縣)曲陽(漢縣有北岳恒/山常水所出)陘¶
<pb:KR2m0009_WYG_316-18b>¶
邑(唐/縣)望都(唐縣堯始封於此有堯毋慶都山/唐水於水博水金人改為慶都縣)唐(漢苦/陘縣)新¶
樂(春秋鮮虞國隋/縣有𣲖水常水)北平(漢縣慶歴二年以北軍寨/建州即縣治置軍使𨽻州)¶
懷州　禹貢覃懷之地太行山在焉周為畿内及衛邘¶
雍三國(邘音/于)春秋時又屬晉左傳襄王賜文公陽樊隰¶
原攢茒之田晉於是始啓南陽(杜註云晉山之南河/之北故曰南陽也)又¶
云武王克商蘇忿生以溫為司冦其田有隤懷是也(隤/徒)¶
(囘/反)戰國時為魏衛二國之境秦始皇滅衛其君角徙居¶
野王阻共山保之胡亥廢角為庶人以其地屬三川郡¶
<pb:KR2m0009_WYG_316-19a>¶
項羽立司馬卬為殷王王河内漢髙帝初為殷國尋更¶
名河内郡後漢因之晉為河内汲二郡地後魏置懷州¶
兼置河内郡隋初郡廢而懷州如故煬帝初州廢復置¶
河内郡唐因之亦為東畿内之郡屬河北道(宋/同)領縣五¶
(宋/同)為河内郡團練俄為防禦建炎後陷於金金𨽻河東¶
南路　貢牛膝皂角領縣五治河内　河内(隋縣有太/行山沁水)¶
(丹水大/會寨)武德(周蘇忿生之邑唐縣熙寧間/省為鎮入河内元祐初復)修武(商寗邑/漢縣熙)¶
(寧間省為鎮入/武陟元祐初復)武陟(即魏文帝封漢獻帝/居獨鹿之地唐縣)獲嘉(漢武帝/幸緱氏)¶
<pb:KR2m0009_WYG_316-19b>¶
(至汲縣得南越相吕嘉/首因以名其縣有清水)¶
衞州　殷之舊都周既滅殷以殷餘人封康叔為衛君¶
居河淇之間故商墟也其後衛為狄人所滅齊桓更封¶
衛於河南楚邱而河内殷墟復屬於晉戰國時屬衛秦¶
并天下為東郡三川二郡之地二漢為河内魏二郡地¶
魏置朝歌郡晉改置汲郡後魏亦為汲郡東魏置義州¶
後周為衛州又分置修武郡隋初郡廢煬帝初州廢復¶
為汲河内二郡地唐為汲郡屬河北道(宋/同)領縣五(汲城/共)¶
<pb:KR2m0009_WYG_316-20a>¶
(鄉衞黎新/      陽)晉以黎陽𨽻滑州宋為汲郡防禦靖康後陷¶
於金　貢綿絹領縣四治汲　汲(即牧野之地紂都近/郊有比干墓漢縣)¶
新鄉(隋縣熙寧間廢為/鎮入汲元祐初復)衛(隋縣有蘇門山鹿臺糟邱酒/池枋頭城熙寧間廢為鎮入)¶
(黎陽元/祐初復)共城(古共伯國隋/縣有鹿門陂)¶
磁州　本相州洺州之地唐武德元年以相州之滏陽¶
臨水成安置貞觀元年州廢還其縣相州永泰元年復¶
以相州之滏陽洺州之邯鄲武安置天祐三年以磁慈¶
聲一更名恵州屬河北道(宋/同)後唐復名磁州宋為滏陽¶
<pb:KR2m0009_WYG_316-20b>¶
郡防禦建炎後陷於金　貢磁石領縣四治滏陽　滏¶
陽(後周縣有鼔山漳/水滏水佛圖澄墓)武安(漢縣有四/寨及洺水)邯鄲(戰國時趙所/都漢縣有趙)¶
(王如意/溫明殿)昭德(唐昭義縣熙寧中/省為鎮入滏陽)¶
洺州　禹貢覃懷底績至於衡漳(衡漳在今郡/南肥鄉縣界)春秋時¶
赤狄之地(晉荀林父敗赤/狄於曲梁即此)其後屬晉七國時趙所都秦¶
屬邯鄲郡漢初置廣平國武帝改為平干國宣帝復為¶
廣平後漢省入鉅鹿郡後為魏郡之西部魏改為廣平¶
郡晉後魏因之後周置洺州隋置武安郡唐初劉黑闥¶
<pb:KR2m0009_WYG_316-21a>¶
都之克平置洺州或為廣平郡屬河北道(宋/同)領縣六(宋/同)¶
宋為廣平郡防禦(隋圖經云今趙氏數百家有祭/祀别設客位祀公孫杵臼程嬰)靖康¶
後陷於金　貢紬領縣六治永年　永年(漢曲梁縣隋/改名有洺水)¶
雞澤(唐縣有/沙河)曲周(漢縣有紂鉅橋倉熙寧間/省為鎮入雞澤元祐初復)平恩(漢/縣)肥¶
鄉(隋縣有列人/城平原君墓)臨洺(漢縣熙寧間省為鎮/入永年元祐初復)¶
深州　戰國時屬趙秦為上谷鉅鹿二郡地漢為涿州¶
地後漢屬安平國桓帝以後為博陵郡晉為博陵國後¶
魏為郡北齊同隋廢郡置深州煬帝初州廢以其地分¶
<pb:KR2m0009_WYG_316-21b>¶
入博陵河間二郡唐復置深州或為饒陽郡屬河北道¶
(宋/同)領縣四(饒陽澤鹿城/  陸  安平)周以博野屬定州以冀州武强¶
來屬宋雍熙四年廢陸澤淳化初又以真定府束鹿來¶
屬至道初以樂夀𨽻瀛州為饒陽郡防禦靖康後陷於¶
金　貢絹領縣五治静安　静安(有衡漳水大陸澤漢/下博縣周以為軍雍)¶
(熙後廢/軍還屬)武强(唐/縣)安平(漢縣有沙/水滹沱河)束鹿(唐/縣)饒陽(漢舊縣有/蕪婁亭漳)¶
(水/)¶
瀛州　春秋時屬晉七國時屬趙秦上谷郡之地漢屬¶
<pb:KR2m0009_WYG_316-22a>¶
涿郡後為河間國後漢及晉因之後魏為河間郡隋初¶
廢郡置瀛州煬帝初州廢復為河間郡唐因之屬河北¶
道(宋/同)領縣六(河間陽樂夀/  髙  平舒)　(博野/束城)晉高祖以賂契丹周¶
世宗復取之以大城屬霸州宋至道三年以髙陽𨽻順¶
安軍以新州樂夀來屬為瀛海軍節度使舊名關南慶¶
歴八年始置髙陽關路安撫使統瀛莫雄貝冀滄永静¶
保定乾寧信安一十州大觀二年陞為河間府建炎初¶
陷於金金人以交河鎮肅寧寨增為二縣　貢絹領縣¶
<pb:KR2m0009_WYG_316-22b>¶
四治河間　河間(漢州鄉縣武帝得鈎弋夫人於此隋/改今名雍熙中於縣西置平敵寨)¶
樂夀(漢樂城縣有徒駭河房淵漢又曰中/水縣居兩河之間故名金人為獻州)景城(隋縣有/平敵寨)¶
(熙寧中省為/鎮入樂夀)束城(後魏置束州隋為縣熙寧間/省為鎮入河間元祐初復)¶
雄州　本唐涿州瓦橋關在易水之東當九河之末其¶
地控扼幽薊晉陷契丹周克復建為州置歸義縣以易¶
州容城來屬自周世宗以來兩河之地置三關霸州益¶
津關雄州瓦橋關瀛州高陽關分置重兵與真定府定¶
州相掎角政和三年賜郡名曰易陽為易陽郡防禦屬¶
<pb:KR2m0009_WYG_316-23a>¶
河北道靖康後沒於金　貢紬領縣二治歸信　歸信¶
(唐歸義縣𨽻涿州周置於瓦橋/關太平興國初改有拒馬河)容城(唐縣周廢/建隆初復)¶
霸州　本唐幽州永清縣地後置益津關晉陷契丹周¶
復以其地置霸州以莫州之文安瀛州之大城來屬古¶
上谷郡地瀕海皆斥鹵沮洳東北近三百里野無所掠¶
非入冦之徑何承矩曰自陶河至泥姑口屈曲九百里¶
天設險阻真地利也&KR0688;習水戰之具大為要害政和間¶
為永清防禦屬河北道靖康間陷於金金人屬中都大¶
<pb:KR2m0009_WYG_316-23b>¶
興府路以信安軍為縣來屬　貢絹領縣三治永清¶
永清(唐/縣)文安(漢縣宋/置八寨)大城(魏平舒縣周改/名有滹沱河)¶
莫州　其地本屬瀛州唐景雲二年分瀛州置鄚州開¶
元十三年改為莫州其後或為文安郡屬河北道(宋/同)領¶
縣六(鄚邱文安興長豐苑/任    唐    清)晉初陷契丹周世宗復取之¶
以文安屬霸州後又廢宋太平興國間以清苑置保州¶
政和間為文安郡防禦其地外捍海道如易水之在鄚¶
滹沱之在任邱文安所謂九十九淀不可具名舊屯萬¶
<pb:KR2m0009_WYG_316-24a>¶
人以䕶塘泊且多立城寨以守之靖康初陷於金　貢¶
綿領縣三治莫　莫(漢縣有易水滱水/熙寧間省入任邱)任邱(唐縣有高/陽城建寨)¶
(二/)長豐(唐縣熙寧/間省為鎮)¶
祁州　本唐定州地分建祁州宋端拱初以鎮州鼓城¶
來屬景德初移治於定州蒲隂以無極𨽻定州為蒲隂¶
郡團練屬河北道靖康陷於金紹興初金遷其民以其¶
城為元帥府九年復十年金人舉國中之兵集此　貢¶
花絁領縣三治蒲隂　蒲隂(唐義封縣太平興國/初改有塘河沙河)鼔城¶
<pb:KR2m0009_WYG_316-24b>¶
(春秋鼔子/國隋為縣)深澤(唐縣熙寧間省為鎮/入鼔城元祐初復)¶
冀州　古冀兖二州之域(禹導河自大伾山北過洚水/至於大陸按地理志洚水南)¶
(自清河郡經城縣界入當郡南宫縣界又東北入信都/縣界水經云洚故瀆又東北經辟陽亭北又經信都城)¶
(東散入澤渚按辟陽亭在今郡理東南三十五里今縣/乃漢信都國城則郡理東入兖州之域郡理西入冀州)¶
(之域/焉)春秋時晉地戰國時屬趙秦為鉅鹿郡地漢髙祖¶
置為信都郡景帝改為廣川國宣帝復為信都國後漢¶
明帝更名樂成國安帝更名安平國漢末兼置冀州(領/郡)¶
(國九治/於此)晉亦然後魏為長樂郡兼置冀州北齊後周皆¶
<pb:KR2m0009_WYG_316-25a>¶
因之隋初郡廢而冀州如故煬帝初州廢復置信都郡¶
唐為冀州龍朔二年改為魏州咸亨三年復舊或為信¶
都郡屬河北道(宋/同)領縣九(信都水南宫博武强城棗强/  衡    下    阜    武)¶
(邑陽/堂)晉以堂陽屬真定府周以武强𨽻深州以堂陽還¶
屬宋淳化初以阜城屬永静軍宣和間為安武軍節度¶
建炎二年陷於金　貢絹領縣七治信都　信都(唐縣/有胡)¶
(盧/河)南宫(漢舊縣上有洚水枯瀆濁漳河/吕后封張敖子偃為南宫侯)蓨(漢縣有/觀津城)堂陽¶
(隋縣晉改蒲澤漢/復元豐間省為鎮)棗强(漢縣有/廣武城)衡水(隋縣有衡/漳故瀆)武邑(隋/縣)¶
<pb:KR2m0009_WYG_316-25b>¶
(有洚/渠)¶
趙州　春秋時晉地戰國時屬趙秦為邯鄲鉅鹿二郡¶
地後漢屬常山國鉅鹿郡地兼置冀州(領郡國九治/鄗今高邑縣)晉¶
為趙國亦置冀州(領郡國十/三治房子)後魏為趙郡明帝兼置殷¶
州為趙州郡仍舊隋改置欒州煬帝改為趙州尋復為¶
趙郡唐為趙州或為趙郡屬河北道(宋/同)領縣九(平棘/元氏)¶
(樂城昭高邑柏臨城贊寧/晉    慶    鄉    皇)後以元氏欒城二縣𨽻真定¶
府宋為慶源軍節度宣和初陞為慶源府靖康後陷於¶
<pb:KR2m0009_WYG_316-26a>¶
金改為沃州　貢綿絹領縣七治平棘　平棘(漢縣有/沙水槐)¶
(水/)寧晉(唐縣有/廮陶城)高邑(漢鄗縣光武即位之/地熙寧省元祐復)栢鄉(隋縣有/鄗壇熙)¶
(寧省元/祐復)臨城(唐縣有敦與/山汦水彭水)贊皇(隋縣有贊皇山四望/山熙寧省元祐復)隆¶
平(唐昭慶縣開寳五年改為大陸澤隋圖經云大陸大/鹿大阿一澤異名又按爾雅云四無山阜曠然平地)¶
(杜佑李吉甫以邢/趙深三州為大陸)¶
保州　本唐莫州清苑縣其地漢為樂鄉漢髙祖封樂¶
毅後樂巨叔於此宋初置保塞軍太平興國間建為州¶
屬河北道政和間名清苑郡自州之西皆無塘水惟廣¶
<pb:KR2m0009_WYG_316-26b>¶
植林木以限敵騎靖康後陷於金𨽻中都大興府路置¶
蒲城縣　貢絹領縣一　保塞(後魏清苑縣太平興國/六年改析易州蒲城縣)¶
(之南境入焉有沉遠河浪/山寨金人復為清苑縣)¶
安肅軍　本唐易州遂城縣地後唐置宥戎鎮周為梁¶
門口寨宋太平興國六年建為静戎軍析易州遂城縣¶
三鄉置静戎縣𨽻焉景德元年并縣改屬河北道國初¶
以梁門遂城二縣為安肅保信軍所謂銅梁門鐵遂城¶
者也自童貫蔡攸既得燕山謂安肅保信在内地皆廢¶
<pb:KR2m0009_WYG_316-27a>¶
為縣移軍營廢樓櫓宣和末始詔復為軍而金兵已大¶
入遂陷金𨽻中都大興府路　貢素絁領縣一　安肅¶
(中有易/水漕河)¶
廣信軍　本唐易州遂城縣宋太平興國六年以其地¶
建威敵軍景德元年改屬河北道靖康後陷於金金為¶
遂州𨽻中都大興府路　貢紬栗子領縣一　遂城(隋/縣)¶
(有遂城山/徐河鮑河)¶
永定軍　本唐定州博野縣宋雍熙間建為寧邊軍景¶
<pb:KR2m0009_WYG_316-27b>¶
德元年改屬河北道宣和七年廢為博野縣靖康後陷¶
於金金人為蠡州　貢紬領縣一　博野(後魏縣有/滹沱水)¶
乾寧軍　本唐幽州盧臺軍之地石晉陷沒周平三關¶
置永安縣屬滄州宋太平興國七年置軍改縣曰乾寧¶
𨽻焉屬河北道大觀二年陞為清州賜郡名曰乾寧靖¶
康後陷於金　貢紬領縣一　乾寧(周縣有/獨流寨)¶
順安軍　本唐瀛州高陽縣地宋太平興國七年因故¶
唐興縣置唐興寨淳化中建為軍至道三年以瀛州髙¶
<pb:KR2m0009_WYG_316-28a>¶
陽來屬屬河北路靖康後陷於金金人為安州𨽻中都¶
大興路置葛城縣　貢絹領縣一　高陽(漢縣淳化中/開易河引水)¶
(東注至海東西三百餘里南北五十/七里悉為稻田莞蒲蚌蛤民受其利)¶
信安軍　本霸州游口寨太平興國六年建破遼軍景¶
德二年改有鴈頭口黎陽渦喜駞口鹿角周河口田家¶
狼城口七寨屬河北道靖康後陷於金¶
保定軍　本涿州新鎮太平興國六年建平戎軍景德¶
元年改屬河北道靖康後陷於金¶
<pb:KR2m0009_WYG_316-28b>¶
承天軍　本鎮州娘子關建隆元年為軍仍𨽻鎮州河¶
北道靖康後陷於金¶
并州　古之并州蓋舜分冀州為之置十二牧此其一¶
也以其地在兩谷之間故為并州亦曰在衛水常水之¶
間(常水在今博陵郡衛水在/今常山郡註已具上卷)周禮職方曰正北曰并州¶
其山曰常藪曰昭餘祁(常山在今博陵郡常陽縣界昭/餘祁在今西河郡介休縣界)¶
川曰虖池嘔夷(虖池𤼵源在今鴈門郡繁畤界嘔夷在/今安邊郡靈邱縣界虖音呼池音沱)¶
寖曰淶易(淶水在今安邊郡飛狐縣界易/水𤼵源在今上谷郡易縣界)其利布帛人¶
<pb:KR2m0009_WYG_316-29a>¶
二男三女畜宜五擾(牛馬羊/犬豕)穀宜五種秦并天下為太¶
原郡漢武帝置十三州此為并州(領郡九兼得雍州之/域今上郡以北朔方)¶
(九原榆林新/秦銀川之地)後漢並因之(理於晉/陽今府)靈帝時羌胡大擾定¶
襄雲中等郡並流徙分散獻帝時省入冀州魏文帝復¶
置并州自陘嶺以北並棄之(今鴈門郡及以/北之地悉棄之)至晉亦置¶
并州(領郡國六/理晉陽)恵帝時并州之地盡為劉元海所有其¶
後劉曜徙都長安自平陽(今平/陽縣)以東地盡入石勒及苻¶
堅姚興赫連勃並於河東郡置并州姚興又分河東為¶
<pb:KR2m0009_WYG_316-29b>¶
并冀二州及後魏以後分析不可詳也今之并州(為太/原府)¶
古唐國也昔帝堯為唐侯所封之國(按今博陵郡界有/堯城為堯始封之)¶
(國當時徙於此/地後遷平陽)及夏禹所都之地(禹都或為今太原或/在今平陽或在今河)¶
(東郡安邑或在今/河南府陽翟也)亦高辛氏子實沉及金天氏子臺駘¶
之所居焉(左傅曰帝遷高辛氏子實沉於大夏主參金/天氏之裔曰允格臺駘以處太原註云大夏)¶
(太原晉/陽縣也)周成王又封弟太叔虞於此(成王滅唐而封太/叔故參為晉星是)¶
(也/)叔虞子爕改為晉侯(唐有晉水/故改為晉)中國曰太原夷狄曰¶
大鹵(晉荀吴敗狄於大鹵/即太原晉陽縣也)晉大鹵太原大夏夏虚晉陽¶
<pb:KR2m0009_WYG_316-30a>¶
六名其實一也春秋時為晉國後為趙邑(智伯與韓魏/圍晉陽嵗餘)¶
(引汾水灌城/不没者三版)晉滅屬趙秦置太原郡二漢因之兼置并¶
州(領郡九理於此曹公圍袁紹於鄴時袁紹外甥高幹/為并州刺史牽招說幹曰并州左有恒山之險右有)¶
(大河之固北有强胡速迎/紹并力觀變幹不能用之)魏改為太原國并州仍舊晉¶
因之(領郡國六/理於此)後魏為太原郡兼置并州北齊後周皆¶
因之隋初廢郡置并州又改為太原郡唐為并州高祖¶
匡隋室起義兵於長夀元年置北都後復為并州開元¶
十一年改為太原府天寳元年加號為北京屬河東道¶
<pb:KR2m0009_WYG_316-30b>¶
(宋/同)又為河東節度領縣十三(太原祁晉陽次文水/谷      榆    孟)　(太/陽)¶
(曲陽樂平陽清源城/夀    廣    交)後唐為西京又為北京周太祖即¶
位劉旻據河東稱帝都其地宋太平興國四年平劉繼¶
元降為緊州軍事毁其城移治於榆次縣又廢太原縣¶
以平定樂平二縣屬平定軍交城屬大遼監七年移治¶
唐明鎮寳元二年以大通監交城縣𨽻州嘉祐四年復¶
為太原府河東節度使領河東路經畧安撫使大觀元¶
年陞大都督府劉安世曰河東晉地也昔髙辛氏遷閼¶
<pb:KR2m0009_WYG_316-31a>¶
伯於商邱主參今應天是也遷實沉於大夏主商今太¶
原是也且參商不相能久矣物不兩大故國初但曰并¶
州不加府號有深意也又本朝下河東在戊寅三年重¶
午日實火土旺日此參水神所忌故克之時宋受命已¶
十九年矣而晉始服且太祖太宗嘗親征而得太原正¶
以其地控扼西北下瞰長安纔數百里棄太原則長安¶
京城不可都矣靖康元年五月李綱為宣撫使督諸軍¶
救太原(九月九日/太原䧟)晉之地屬本朝纔一百四十九年郡¶
<pb:KR2m0009_WYG_316-31b>¶
城故老傳晉并州刺史劉琨所築其中又有三城一曰¶
大明城董安于所築又一城東魏静帝置晉陽宫於此¶
隋更名新城又一城開皇十六年築今名倉城　貢大¶
銅鑑甘草人参礜石領縣十治陽曲　陽曲(唐縣有汾/水羊腸坂)¶
(黄河千里一曲此當其陽/有天門關赤塘關及二寨)太谷(隋縣有蔣谷/水太谷山)榆次(春秋/石言)¶
(魏榆之/地隋縣)夀陽(晉舊/縣)盂(古仇猶國/之地隋縣)交城(有少陽山狐突/山汾水文水)文¶
水(漢大陵縣有/文水大陵城)祁(晉大夫祁奚之邑/漢縣有胡甲水)清源(隋縣有/清源水)平晉¶
(隋晉陽縣太平興國中改/有介山晉水晉祠濳邱)¶
<pb:KR2m0009_WYG_316-32a>¶
潞州　春秋時初為黎國後狄人奪其地(晉伯宗數狄/罪曰奪黎氏)¶
(地/)赤狄潞子嬰兒為晉所滅其地盡屬焉戰國初為韓¶
之别都以逺韓近趙後卒降趙秦置上黨郡上黨者言¶
其地極高與天為黨漢魏晉後魏不改後周置潞州隋¶
置韓州煬帝初復置上黨郡唐為潞州或為上黨郡後¶
以為大都督府昭義軍節度屬河東道(宋/同)領縣十(上黨/  長)¶
(子/留)　(壺關/潞城)　(襄垣/武鄉)　(銅鞮/黎城)　(屯/渉)梁改正義軍後唐改安¶
義軍俄復為昭義軍宋太平興國初改昭德軍二年以¶
<pb:KR2m0009_WYG_316-32b>¶
銅鞮武鄉二縣屬威勝軍後領河東路兵馬鈐轄兼提¶
舉澤絳州威勝軍屯駐泊本城兵馬廵檢事建中靖國¶
初陞為隆德府靖康後陷於金　貢人参蜜墨領縣八¶
治上黨　上黨(隋縣有太行羊頭山藍水雞鳴水濁/漳靖康時兩河之民多保聚太行)長¶
子(周史辛甲所封之地隋縣有鹿谷/山𤼵鳩山神農井羊頭山長平關)潞城(古潞子國/漢舊縣)屯¶
留(漢縣有三/峻水絳水)壺關(漢縣以山形似壺嘗置/關有抱犢山羊腸坂)襄垣(趙襄子/所築漢)¶
(縣有銅/鞮水)黎城(古黎侯國隋縣有/白嚴山故壺口關)渉(春秋渉侯/國隋縣)¶
晉州　古堯舜之都所謂平陽也春秋時屬晉戰國屬¶
<pb:KR2m0009_WYG_316-33a>¶
魏秦為河東郡地二漢因之魏分置平陽郡晉因之劉¶
淵稱漢僭位建都於此後魏為平陽郡兼置唐州後改¶
為晉州置總管府東魏北齊皆為重鎮隋初改平陽為¶
平河郡尋廢煬帝初置臨汾郡唐為晉州或為平陽郡¶
屬河東道(宋/同)領縣九(臨汾岳洪洞趙襄陵霍神山冀汾/西    陽    城    邑    氏)¶
梁為定昌軍節度後唐改建雄軍宋太平興國六年廢¶
沁州以和川來屬為建雄軍節度政和六年陞為平陽¶
府靖康後陷於金金𨽻河東南路文公朱熹曰太行山¶
<pb:KR2m0009_WYG_316-33b>¶
之極髙處平陽晉州蒲坂山之盡頭堯舜所都也其地¶
磽瘠人民朴陋儉嗇惟堯舜能都之後世泰侈不能都¶
矣　貢蜜蠟燭領縣十治臨汾　臨汾(漢平陽縣有姑/射山又有故堯)¶
(城縣潏汾沁/平營五水)洪洞(晉大夫羊舌肸邑/隋縣有霍山霍水)襄陵(晉襄公之陵/又有趙襄子)¶
(墓因以為名/宋建二寨)神山(唐/縣)霍邑(漢彘縣周人流厲王於此有/霍山即職方氏冀州之鎮禹)¶
(貢所謂岳陽/有彘水隋縣)趙城(古造父之邑有姑射山女媧墓政和/二年以趙氏始封之地又四面阻險)¶
(陞為/慶源)汾西(後魏置郡隋為/縣宋置五寨)冀氏(後魏縣有/三交水)岳陽(隋為千/畆縣晉)¶
(侯千畝之戰即/此也後改岳陽)和川(隋/縣)¶
<pb:KR2m0009_WYG_316-34a>¶
代州　古唐國之地春秋時晉有之及三卿分晉其地¶
屬趙(趙襄子殺代/王而取其地)趙武靈王破樓煩而置雲中鴈門代¶
郡後北境屬燕秦為太原鴈門二郡之境漢魏晉因之¶
後魏置梁城繁畤二郡後周置肆州隋文帝時為代州¶
煬帝初州廢置鴈門郡唐為代州或為鴈門郡(郡城後/魏所置)¶
(郡南三十里有/東陘關甚險固)屬河東道(宋/同)領縣五(鴈門五繁畤崞唐/林    臺)¶
宋景德二年省唐林縣以郡為鴈門郡防禦其地三面¶
臨邊自古匈奴入冦之路最號要害與忻州相應援置¶
<pb:KR2m0009_WYG_316-34b>¶
十三砦守之靖康後陷於金金𨽻河東北路　貢麝香¶
青碌領縣四治鴈門　鴈門(漢廣武縣有夏屋山趙襄/子殺代王之地又有龍泉)¶
(水參合陂/東陘關)五臺(隋縣有五臺山/慮虒水渾河)崞(隋縣其城/石門關)繁畤(隋縣/其城)¶
(三面枕澗東接峻坂極/為險固滹沱河源出焉)¶
絳州　春秋時為晉國即故絳與新田之都也戰國時¶
地屬魏秦屬河東郡秦末其地屬魏豹漢定魏地還屬¶
河東郡後漢因之魏晉屬河東平陽二郡地後魏置東¶
雍州(其龍門萬泉/即屬秦州)西魏後周以為重鎮後周改曰絳州¶
<pb:KR2m0009_WYG_316-35a>¶
兼置正平郡隋初郡廢煬帝初州廢復置絳郡唐為絳¶
州或為絳郡屬河東道(宋/同)領縣七(宋/同)後唐以河中府稷¶
山來屬宋為絳郡防禦　貢防風蠟燭墨領縣七治正¶
平　正平(隋縣有汾水澮水/龍谷水晉虒祁宫)曲沃(春秋時晉所都新田/之地隋縣有絳山臺)¶
(駘祠陘/庭城)太平(後魏縣有/汾水關)翼城(春秋晉翼邑隋/縣有古熒庭城)稷山(隋縣/有玉)¶
(壁城為後周重鎮齊/神武再攻圍不克)絳(春秋晉武公自曲沃徙此/後魏縣有絳水宋置三寨)垣(隋/縣)¶
(有古臯落城即周召分陜之地今縣界東北六十里/有召原廟與古棠木西魏於此置召郡以備東魏)¶
河中府　唐虞所都蒲坂地春秋時地屬魏晉獻公滅¶
<pb:KR2m0009_WYG_316-35b>¶
魏以封大夫畢萬(萬畢公高之後/魏犨祖父也)畢萬之後十代至文¶
公列為諸侯與韓趙三分晉地屬魏至惠王以安邑近¶
秦乃徙都大梁秦為河東郡歴兩漢不改(博物志云有/山澤近鹽沃)¶
(土之人不才漢興少有名/人大衣冠三代皆衰絶)魏晉亦然後魏以為河東郡¶
兼置雍州及屬秦州後周改為蒲州亦兼置河東郡隋¶
初郡廢煬帝初州廢復置河東郡唐初為蒲州開元九¶
年置中都改為河中府尋罷如舊乾元元年復為府為¶
河中節度屬河東道領縣八(宋/同)後漢以聞喜安邑解三¶
<pb:KR2m0009_WYG_316-36a>¶
縣屬解州宋改䕶國軍節度大中祥符四年以寳鼎為¶
慶成軍又以府兼提舉解州慶成軍兵馬廵檢事屬陜¶
西路建炎元年沒於金金屬河東南路　貢五味子龍¶
骨領縣八治河東　河東(漢蒲坂縣春秋秦晉戰於河/曲即其地有蒲津關後魏大)¶
(統四年造浮橋九年築城為防唐開元十二年兩岸開/東西門各造鐵牛四鐵人四其牛下並鐵柱連腹入地)¶
(丈餘并前後鐵柱十六媯汭水今有舜廟在焉其廟周/宇文䕶所造又有雷首山夷齊居其陽所謂首陽山也)¶
(有風陵堆與/潼關相對)桑泉(有三疑山漢解縣/故城今縣東西)猗氏(舊漢縣猗頓/所居古郇國)¶
(也有古令狐城左傳晉文公/從晉反國濟河圍令狐即此)安邑(堯舜舊都今縣西有/鳴條陌湯與桀戰於)¶
<pb:KR2m0009_WYG_316-36b>¶
(此有鹽池與/解為兩池)解(隋虞鄉縣武德初改/有鹽池及紫泉監)虞鄉(漢解縣地後/於虞鄉城置)¶
(解縣更於解西五/十里别置虞鄉縣)寳鼎(漢汾隂縣有/后土祠湯廟)永樂(武德初分/芮城縣置)¶
解州　五代漢以河中府解縣置州又以安邑聞喜二¶
縣來屬宋為防禦郡屬陜西永興軍路其地即夏桀鳴¶
條之野有沃鹽之利建炎以來州民卲興力戰終不能¶
守遂沒於金金𨽻河東南路又割陜之平陸夏芮城三¶
縣來𨽻　貢鹽花領縣三(詳見河/中府)¶
慶成軍　本河中府寳鼎縣大中祥符四年建為軍𨽻¶
<pb:KR2m0009_WYG_316-37a>¶
河中府七年置屬京師領縣一　滎河(即寳鼎縣大中/祥符時改詳見)¶
(河中/府)¶
慈州　春秋時晉之屈邑(獻公子夷/吾所居)禹貢壺口之山在¶
焉戰國時為魏地秦及二漢屬河東郡魏晉屬平陽郡¶
東魏置定陽郡及南汾州北齊改南汾州為西汾州後¶
周改為汾州隋初郡廢置耿州(居耿/吉城)後復為汾州煬帝¶
初州廢置文成郡唐為慈州或為文城郡屬河東道(宋/同)¶
領縣五(吉昌城昌寧城吕香/  文    仵)周廢仵城吕香二縣宋為¶
<pb:KR2m0009_WYG_316-37b>¶
團練州熙寧五年廢州以吉鄉𨽻隰州即縣治置吉鄉¶
軍使仍省文城為鎮𨽻焉又以鄉寧𨽻晉州襄陵縣元¶
祐元年復吉鄉軍為慈州靖康後陷於金金為耿州尋¶
又改為吉州　貢柴胡領縣三治吉鄉　吉鄉(漢北屈/縣左傳)¶
(屈産之乘是其地/唐改名有壺口山)文城(有孟門山與龍門相對龍門之/上古龍門禹所鑿漢北屈縣)¶
鄉寧(後魏昌寧/縣後唐改)¶
隰州　春秋時晉之蒲城也七國時屬魏秦二漢為河¶
東郡地魏晉屬平陽郡後魏北齊為沁州後周置沁州¶
<pb:KR2m0009_WYG_316-38a>¶
及龍泉郡隋初郡廢後復置西汾州尋又改為隰州煬¶
帝初州廢置龍泉郡唐為隰州或為大寧郡屬河東道¶
(宋/同)領縣六(宋/同)宋為團練熙寧五年廢慈州以吉鄉縣𨽻¶
州即縣治置吉鄉軍使仍省文城縣為鎮𨽻焉元祐元¶
年復慈州七年以州之上平永寧兩關俯逼西界以州¶
為次邊靖康沒於金金𨽻河東南路　貢蜜蠟領縣六¶
治隰川　隰川(漢蒲子縣春秋時/蒲城晉重耳所居)蒲(後周縣有五鹿/山蒲谷川水)溫¶
泉(唐縣有湯泉天/井關置三寨)永和(隋縣有索陁/谷永和關)石樓(隋縣有百井/谷屈産泉建)¶
<pb:KR2m0009_WYG_316-38b>¶
(三/寨)太寧(唐北屈/縣地)¶
忻州　戰國時屬趙秦為太原郡地二漢因之後魏置¶
肆州後周徙肆州於鴈門郡隋初置新興郡及雲州後¶
改新興郡為忻州(因忻口/為名)煬帝初廢雲州及忻州以其¶
地屬樓煩定襄二郡唐復分置忻州以忻川水為名或¶
為定襄郡(漢有定襄郡在/今馬邑郡地)屬河東路(宋/同)領縣二(宋/同)宋為¶
團練靖康後没於金金𨽻河東北路　貢解玉砂麝領¶
縣二治秀容　秀容(隋縣有雲母山忻川水藍水肆/盧川水有石嶺關宋建四寨)定¶
<pb:KR2m0009_WYG_316-39a>¶
襄(漢陽曲縣唐改有/石嶺關甚險固)¶
汾州　春秋時晉地六國時屬趙秦屬太原郡二漢屬¶
太原西河二郡地魏因之晉屬太原郡西河國地後魏¶
又為西河郡兼置汾州北齊置南朔州後周改曰介州¶
隋置西河郡唐為汾州或為西河郡屬河東道領縣五¶
(隰城義平遙石介休/  孝    靈)宋因之靖康後沒於金金𨽻河北¶
東路　貢土絁石膏領縣五治西河　西河(唐縣有偈/泉山汾水)¶
中陽(唐孝義縣宋/改有勝水)平遥(後魏縣有鹿/臺山嬰澗水)介休(漢縣有雀䑕/谷及介之推)¶
<pb:KR2m0009_WYG_316-39b>¶
(祠/)靈石(隋縣東南有高壁嶺/汾水關皆險固之處)¶
澤州　春秋時屬晉後屬韓其後屬趙至秦破趙於長¶
平阬卒四十萬即此地也秦為上黨郡地漢屬河東上¶
黨二郡地後漢因之魏晉亦同後魏以其地置建州及¶
髙都長平安平三郡北齊亦為建州及置平陽髙都二¶
郡後周併二郡為髙平郡隋初郡廢置澤州(濩澤/為名)煬帝¶
初州廢置長平郡唐為澤州或為髙平郡屬河東道(宋/同)¶
領縣六(宋/同)宋因之禹貢底柱析城至於王屋太行皆在¶
<pb:KR2m0009_WYG_316-40a>¶
州境是全有太行之險固靖康後没於金金𨽻河北東¶
路　貢白石英禹餘糧人参領縣六治晉城　晉城(唐/縣)¶
(有太行山丹水/又有天井關)髙平(漢泫氏縣西北有泫谷水故名有/頭顱山秦白起阬趙卒築臺於壘)¶
(中因山為臺故/光狼城白起築)陽城(漢濩澤縣有嶕嶢山濩澤水析/城山禹貢所謂底柱析城也)端¶
氏(韓趙魏分晉封晉/君於此漢為縣)陵川(漢泫氏縣/地隋為縣)沁水(隋縣有沁水/鹿臺山馬邑)¶
(城/)¶
遼州　春秋時屬晉戰國初屬韓後屬趙秦為上黨郡¶
二漢因之晉為樂平郡後魏為遼陽郡隋屬太原郡唐¶
<pb:KR2m0009_WYG_316-40b>¶
武德三年分并州地置遼州八年改為箕州先天元年¶
改為儀州或為樂平郡屬河東道(宋/同)領縣四(宋/同)梁改為¶
遼州宋因之熙寧七年二月州廢省平城和順二縣為¶
鎮入遼山縣𨽻平定郡省榆社縣為鎮入威勝軍武鄉¶
縣元豐八年復置州縣並復靖康後没於金金𨽻河東¶
南路　貢人参領縣四治遼山　遼山(漢垣縣地隋為/縣有箕山青谷)¶
(山遼陽山/遼陽水)榆社(晉置武鄉縣石勒/生於此有漚麻池)和順(即韓之閼與/邑隋縣也)平¶
城(隋/縣)¶
<pb:KR2m0009_WYG_316-41a>¶
憲州　本樓煩監牧嵐州刺史領之唐貞元十五年别¶
置監牧使龍紀元年李克用表置州領樓煩元池天池¶
三縣治樓煩屬河東道(宋/同)宋咸平五年以州卑隘多水¶
潦移治静樂軍之静樂縣遂廢軍又廢天池元池二縣¶
入静樂樓煩改𨽻嵐州熙寧三年廢憲州以静樂𨽻嵐¶
州十年復其州仍領静樂政和五年賜郡名汾源靖康¶
末太原義士張横有衆二千往來嵐憲間紹興五年九¶
月敗金人於憲州後卒陷於金　貢麝香領縣一　静¶
<pb:KR2m0009_WYG_316-41b>¶
樂(漢汾陽縣地有隋煬帝汾陽宫/有管涔山劉曜敗處汾水所出)¶
嵐州　春秋晉國之分晉滅之後為胡地有樓煩王居¶
焉趙武靈王破樓煩而取其地其後北屬燕秦二漢為¶
太原郡地晉末陷於劉淵及魏末於其地置嵐州隋煬¶
帝置樓煩郡唐為嵐州或為樓煩郡屬河東道(宋/同)領縣¶
四(宜芳谷合河/  嵐  静樂)宋太平興國五年以嵐谷𨽻岢嵐軍咸¶
平二年以静樂𨽻静樂軍五年以憲州樓煩來屬故郡¶
城魏置岢嵐鎮交置軍為突厥之要衝靖康後陷於金¶
<pb:KR2m0009_WYG_316-42a>¶
金𨽻河東北路　貢麝香領縣三治宜芳　宜芳(有古/秀容)¶
(城即漢汾隂縣屬太原郡積粟所在/謂之羊腸倉石磴縈委若羊腸焉)合河(唐縣以蔚汾/二水西與黄)¶
(河合因/以為名)樓煩(唐/縣)¶
石州　戰國初趙之離石邑後為秦魏二國之境(秦本/紀云)¶
(秦昭王伐趙/取離石是也)秦為太原郡地二漢屬西河郡南單于庭¶
即左國城晉屬西河國劉淵起事於此後石勒置永石¶
郡北齊置懷政郡後改為離石郡兼置西汾州後周改¶
西汾為石州隋初郡廢而石州如故煬帝初州廢置石¶
<pb:KR2m0009_WYG_316-42b>¶
郡唐為石州或為昌化郡屬河東道(宋/同)領縣五(宋/同)宋因¶
之元豐五年置葭蘆吴堡二寨𨽻州舊帶嵐石隰三州¶
都廵檢使是年置葭蘆吳堡寨緣邊都廵檢使遂令三¶
州各帶沿邊都廵檢使元符二年陞葭蘆寨為晉寧軍¶
以州之臨泉縣𨽻焉大觀三年復以定胡縣𨽻晉寧軍¶
武經邊防云嵐石隰三州西北至黄河置城戍關度河¶
外入麟州路捍夏國界嘗合三州為一路又石州為治¶
所置州兵及遣戍外又領蕃捉生一千六百二人紹興¶
<pb:KR2m0009_WYG_316-43a>¶
九年太行忠義人王忠值取石州等十二郡次年復陷¶
金金𨽻河東北路割隰之溫泉來屬　貢蜜蠟領縣五¶
治離石　離石(漢舊縣後南單于庭左國城在此有離/石水一名赤洪水高歡大破爾朱兆於)¶
(赤洪嶺/蓋近此)臨泉(唐縣有/臨泉水)平夷(後周縣有/寧鄉水)方山(隋縣有/赤洪水)定胡¶
(隋置孟門關其地險/固唐為縣宋有三寨)¶
威勝軍　本唐沁州之地春秋時屬晉後屬韓又屬趙¶
秦二漢為上黨郡地魏晉亦同後魏屬義寧郡隋初置¶
沁州煬帝廢為沁源縣屬上黨郡唐復為沁州或為陽¶
<pb:KR2m0009_WYG_316-43b>¶
城郡屬河東路領縣三(沁源川綿上/  和)宋太平興國二年¶
於潞州銅鞮縣界亂栁石圍中建為軍以銅鞮武鄉來¶
屬六年廢沁州以沁源縣𨽻焉寶元二年以大道通監¶
綿上縣來𨽻屬河東路靖康後没於金金為沁州𨽻河¶
東路　貢土絁領縣四治銅鞮　銅鞮(春秋晉羊舌赤/之邑漢縣有銅)¶
(鞮山銅/鞮水)武鄉(唐縣有湼/霍山沁水)沁源(後魏縣有/霍山沁水)綿上(介子推隠/所中有沁)¶
(水/)¶
平定軍　宋太平興國二年以鎮州廣陽寨建為軍四¶
<pb:KR2m0009_WYG_316-44a>¶
年以并州平定樂平二縣來屬屬河東路靖康後没於¶
金金人為州𨽻河東北路　貢絹領縣二治平定　平¶
定(唐廣陽縣宋/改有二寨)樂平(晉縣有荆山臯落山漳水一出樂/平縣小山名清漳一出今潞州長)¶
(子縣𤼵鳩/山名濁漳)¶
寧化軍　本嵐州地劉崇置固軍太平興國四年徙軍¶
城稍南改為寧化縣五年置軍屬河東路靖康後没於¶
金　貢絹領縣一　寧化(有雪山/建四寨)¶
岢嵐軍　宋太平興國五年以嵐州嵐谷縣建為軍景¶
<pb:KR2m0009_WYG_316-44b>¶
德中築畏城於草城川口以為控扼其草城川峩婆谷¶
洪谷朝谷四路皆契丹界靖康後陷於金金為州𨽻河¶
東北路　貢絹領縣一　嵐谷(唐縣有岢嵐山/雪山岢嵐水)¶
火山軍　本嵐州地劉崇置雄勇鎮宋太平興國七年¶
建為軍徙治鎮西三十里有雄勇偏頭董家横谷桔桿¶
䕶水六寨屬河東道　貢柴胡¶
保德軍　宋淳化四年析憲州地置定羌軍景德元年¶
改屬河東道　貢絹¶
<pb:KR2m0009_WYG_316-45a>¶
大通監　宋太平興國四年以并州交城縣鐵冶建為¶
監六年廢沁州以綿上縣來屬屬河東路舊領交城綿¶
上二縣天聖元年改交城監寶元二年復是年以監及¶
交城縣𨽻太原府綿上縣𨽻威勝軍靖康後没於金¶
永利監　宋太平興國四年平太原徙鹽務於平晉縣¶
本鹵縣也咸平四年建為監屬河東路寶元二年以𨽻¶
太原府靖康後没於金¶
營州　殷時為孤竹國地(漢徒河縣之青山在郡城東/百九十里棘城即顓頊之墟)¶
<pb:KR2m0009_WYG_316-45b>¶
(在郡城東南/一百七十里)春秋時地屬山戎戰國時屬燕秦并天下¶
屬遼西郡二漢及晉皆因之慕容皝以栁城之北龍山¶
之南所謂福德之地也乃營制宫廟改栁城為龍城遂¶
遷都龍城號新宫曰和龍宫(皝時有黑龍白龍各一鬭/於龍山皝率屬僚觀之祭)¶
(以大牢二龍交首嬉戯解角/而去皝大悅號曰和龍宫)後燕慕容寳北燕馮䟦相¶
繼都之(至慕容寳為馮䟦所滅/至馮𢎞為後魏所滅也)後魏置營州後周武帝¶
平齊其地猶為髙寳寧所據隋文帝時討平寳寧復以¶
其地為營州煬帝初州廢置遼西郡唐復為營州或為¶
<pb:KR2m0009_WYG_316-46a>¶
栁城萬嵗通天元年為契丹所陷聖歴二年僑治漁陽¶
開元五年又還治栁城置平盧軍東有鎮安軍本燕郡¶
守捉城貞元二年為軍城西有五守捉城屬河北道唐¶
末劉仁恭以遺契丹後唐莊宗滅仁恭而取其地既滅¶
梁復陷契丹迄晉漢周及宋皆不能取宋宣和末契丹¶
没於金　唐貢人葠麝香豹尾骨&KR1633;領縣一　栁城(有/龍)¶
(山鮮卑山在縣東北二百里棘城之東塞外亦有鮮卑/山在遼西之北一百里未詳孰是青山石門山白狼山)¶
(白狼水又有漢夫黎縣故城在東南其龍山即慕容皝/祭龍所也有饒樂水故徒河縣和龍城室韋靺鞨諸部)¶
<pb:KR2m0009_WYG_316-46b>¶
(並在東北逺者六千里近者二千/里餘西北與奚接北與契丹相接)¶
平州　殷時孤竹國春秋時山戎肥子二國地也(今盧/龍縣)¶
(有古孤竹城伯/夷叔齊之國也)戰國時屬燕秦為右北平及遼西二郡¶
之境二漢因之晉屬遼西郡後魏同隋初置平州煬帝¶
初州廢置北平郡唐因之屬河北道唐末劉仁恭以遺¶
契丹後唐莊宗取之後復陷契丹契丹改平州為遼興¶
府以榮灤二州𨽻之號為平州路迄晉漢周及宋皆不¶
能取宋宣和末契丹將亡其將張㲄以郡來降隨没於¶
<pb:KR2m0009_WYG_316-47a>¶
金　唐貢熊鞹蔓荆實人参領縣三治盧龍　盧龍(漢/肥)¶
(如縣有碣石山碣然而自立在海旁故名之晉太康地/志曰築長城所起自碣石在今高麗舊界非此碣石也)¶
(漢遼為界臨榆關在縣城東一百/八十里盧龍塞在城西北二百里)石城(漢舊/縣)馬城(古海/陽城)¶
檀州　春秋及戰國並為燕地秦漢並屬漁陽郡後魏¶
置密雲郡兼置安州後周改安州為元州隋徙元州於¶
漁陽(今漁/陽郡)尋復於今郡置檀州煬帝初改置安樂郡唐¶
為檀州或為密雲郡屬河北道後晉髙祖初起以遺契¶
丹迄漢周及宋皆不能取宋宣和時與金合兵攻契丹¶
<pb:KR2m0009_WYG_316-47b>¶
五年金人以州來歸七年金入冦首取其地　唐貢人¶
葠麝香領縣二治密雲　密雲(有潞水自/塞外流入)燕樂(後魏置/廣陽郡)¶
(有長/城)¶
薊州　戰國時屬燕秦置漁陽縣郡二漢因之隋文帝¶
徙元州於此并立總管府煬帝初廢置漁陽郡唐屬幽¶
州開元十八年析幽州置薊州或為漁陽郡屬河北道¶
後晉没於契丹迄漢周及宋皆不能取宣和間與金合¶
兵攻破契丹五年金人以州地來歸七年復没於金¶
<pb:KR2m0009_WYG_316-48a>¶
唐貢白膠領縣三治漁陽　漁陽(舊漢縣有鮑邱水又/名潞水古北戎無終)¶
(子國也一名山戎凡三名七國時屬燕燕後以為右北/平縣神龍中開平敵渠傍海穿漕以避海難又其北漲)¶
(水為溝以/拒契丹)三河　玉田(古無/終縣)¶
幽州　古之幽州蓋舜分冀州為之置十二牧此其一¶
也言北方太隂故以幽冥為號(幽州因幽都山以為名/也山海經有幽都山今)¶
(列北/荒矣)昔顓頊都於帝邱其地北至幽陵即此殷復省幽¶
州入冀州周禮職方曰東北曰幽州其山曰醫無閭(唐/在)¶
(遼東於栁城郡/東置祠遥禮)藪曰貕養(貕養澤在東萊/郡昌陽縣界)川曰河泲(河/在)¶
<pb:KR2m0009_WYG_316-48b>¶
(滄州無𨽻縣界舊泲合在今北/海郡博昌縣界今無泲即濟水)浸曰菑時(菑在今淄川/郡淄川縣界)¶
(時在今北海/郡臨淄縣界)其利魚鹽民一男三女畜宜四擾(馬牛羊/豕也)¶
穀宜三種(稷黍/稻)初武王定殷封召公奭於燕及秦滅燕¶
以其地為漁陽上谷右北平遼西遼東五郡漢髙帝分¶
上谷郡置涿郡武帝置十三州此為幽州(領郡/國十)其後開¶
東邊置元莵樂浪等郡亦皆屬焉(元莵樂浪等郡並今/遼水之東宜在禹貢)¶
(青州/之域)後改燕國曰廣陽郡後漢置幽州並因前代(理於/薊今)¶
(縣/)晉亦置幽州(領郡國七理於/涿今范陽縣)晉亂陷於石勒慕容儁¶
<pb:KR2m0009_WYG_316-49a>¶
苻堅後入於魏其後分割不可詳也今之幽州(謂范/陽郡)古¶
涿鹿也(應劭曰黄帝與蚩/尤戰於涿鹿是也)即燕國之都焉謂之渤碣之¶
間亦一都會也(薊縣燕之所都渤即/渤海郡碣碣石也)秦為上谷郡之地¶
漢髙帝分置燕國後又分燕置涿郡及廣陽國有獨鹿¶
鳴澤(獨鹿山名鳴澤/澤名皆在於此)後漢為涿廣陽二郡地魏更名范¶
陽郡晉為燕范陽二國兼置幽州(領郡國七/理於此)慕容儁常¶
都之後魏置幽州北齊置東北道行臺後周置燕范陽¶
二郡隋初並廢煬帝初併置涿郡唐為幽州或為范陽¶
<pb:KR2m0009_WYG_316-49b>¶
郡又為大都督府後唐為盧龍節度石晉初没於契丹¶
至宋僅得永清縣置霸州得盧臺軍地置乾寧軍餘悉¶
為契丹所有契丹改為燕山府建為燕京以轄檀順景¶
薊涿易六郡號為燕京路宣和間與金合兵攻契丹五¶
年以其地來歸七年金入冦郭藥師以燕山叛降之遂¶
没於金紹興二十年金主亮徙都之改為大興府號中¶
都　唐貢綾綿絹角弓人葠栗領縣九治薊　薊(燕國/都碣)¶
(石宫漢為薊縣舊置燕都有/桑乾水慕容儁都於此地)幽都(本薊縣地隋於營州/之境汝羅故地置遼)¶
<pb:KR2m0009_WYG_316-50a>¶
(西郡以處粟末靺鞨降人武德元年曰燕州領三縣遼/西瀘河懐逺土貢豹尾尋省瀘河六年自營州遷於幽)¶
(州城中以首領世襲刺史貞觀元年省懐逺開元二十/五年徙治幽州北桃谷山天寳元年屬歸德郡建中二)¶
(年為朱滔所/據因廢為縣)廣平(天寳元年析薊置三/載省至德後復置)潞(漢舊縣有潞/河漢平谷故)¶
(城在今縣北又漢樂/安縣古城在西北)武清(夲雍奴天/寳初更名)永清(舊會昌縣天/寳初更名)¶
安次(漢舊/縣)良鄉(漢舊縣唐初名曰/固節神龍初更)昌平(漢舊縣古居庸/關在縣西淮南)¶
(子云天下九塞居庸是其/一也舊置東燕州有狼山)¶
涿州　本幽州地唐大歴四年節度使朱希彩表析幽¶
州之范陽歸義固安置屬河北道石晉初没於契丹漢¶
<pb:KR2m0009_WYG_316-50b>¶
周俱不能取至宋僅得歸義一縣以置雄州又得新鎮¶
地以置保定軍餘悉没契丹至宣和間與金人夾攻契¶
丹契丹將郭藥師以州來降七年金入冦陷於金　唐¶
置縣五治范陽　范陽(漢涿縣在范水之陽有督亢陂/溉田膏腴荆軻獻圖於秦即此)¶
(地/)歸義(漢易縣公孫瓚於此築城臨易河/通遼海唐武德間更名有拒馬水)固安(漢方城/縣地)¶
新昌(大歴四年/析固安置)新城(太和六年以/故督亢地置)¶
順州　在范陽郡城唐天寳初置尋又改為順義歸化¶
二郡屬河北道石晉初没於契丹宋宣和時與金夾攻¶
<pb:KR2m0009_WYG_316-51a>¶
契丹五年金以州地來歸七年金入冦復取其地　唐¶
領縣二治賔義　賓義(屬順/義郡)懷柔(在順州之北/境屬歸德郡)¶
媯州　春秋戰國並屬燕秦為上谷郡地二漢因之晉¶
屬廣寗郡後魏孝明帝廢北齊置北燕郡隋屬涿郡唐¶
武德七年討平髙開道後置北燕州貞觀八年改為媯¶
州其後或為媯川郡屬河北道石晉沒於契丹契丹改¶
為可汗州宋宣和末金滅遼取其地　唐貢樺皮胡祿¶
甲榆&KR1076;矢麝領縣二治懷戎　懷戎(漢潘縣地漢上谷/郡城在此有涿鹿)¶
<pb:KR2m0009_WYG_316-51b>¶
(山及蚩尤城阪泉池及涿水有磨笄山趙襄子姊自殺/在其地有祠北九十里有長城開元中張說所築有居)¶
(庸塞鐵/門關)媯川¶
蔚州　周禮并州川曰嘔夷浸曰淶易(嘔夷水在靈邱/縣界淶水在飛)¶
(狐縣/界)戰國初屬趙後又屬燕秦漢晉屬代郡後魏置懷¶
荒禦夷二鎮東魏置北靈邱郡後周置蔚州隋置上谷¶
郡唐初没突厥武德六年置州并置靈邱飛狐二縣僑¶
治陽曲七年僑治繁畤八年僑治秀容故北恒州城貞¶
觀五年破突厥復故地還治靈邱開元初徙治安邊至¶
<pb:KR2m0009_WYG_316-52a>¶
德二載更為安邊郡石晉時陷契丹宋宣和五年契丹¶
守將陳翊以州來降六年金攻翊殺之復取其地　唐¶
貢熊鞹豹尾松實領縣三治靈邱　靈邱(漢舊縣有趙/武靈王陵)¶
飛狐(漢廣昌地飛狐口在縣北即漢之飛/狐道與媯川郡山相連隋置今縣)安邊(開元時/改為興)¶
(唐/縣)¶
朔州　戰國屬燕秦屬代鴈門二郡地漢為定襄鴈門¶
二郡地後漢屬雲中鴈門二郡漢末因亂又置新興郡¶
(漢末大亂匈奴侵邊自定襄以西盡雲中鴈門之/間遂空建安中魏武王集荒郡之人立新興郡)晉懷¶
<pb:KR2m0009_WYG_316-52b>¶
帝時劉琨表以鮮卑猗盧為大單于封代公徙馬邑即¶
其地也其後為拓䟦魏建都於今郡北兼置懷朔鎮及¶
遷洛後遂於郡北三百餘里置朔州葛榮之亂又廢北¶
齊復置朔州隋初置總管府煬帝初府廢置代郡尋屬¶
馬邑郡(後魏初雲中在今郡北三百餘里定襄故城北/齊置朔州在故郡西南故城一名平城地後移)¶
(於馬邑即/今故城也)唐初為朔州或為馬邑郡建中中節度使馬¶
燧徙治馬邑後復故治後唐為振武軍石晉初没於契¶
丹宋宣和五年契丹守將韓正以州來降尋為金人所¶
<pb:KR2m0009_WYG_316-53a>¶
逐西取其地　唐貢白鵰羽豹尾甘草領縣二治善陽¶
　善陽(有秦馬邑城武州塞此地亦漢定襄縣地後/魏桑乾郡北齊廣安郡有紫河𤼵源於此)馬¶
邑(漢舊縣開元中析善/陽於大同軍城置)¶
雲州　戰國屬趙秦置雲中郡二漢因之晉屬新興郡¶
後魏道武帝自雲中徙都平城即此(雲中今馬邑北魏/平城即今郡隋雲)¶
(内縣常/安鎮也)置代尹(自天興元年都平城至孝文帝太和/十九年遷洛陽後改代尹為萬年尹)隋¶
初屬馬邑郡唐貞元十四年自朔州北定襄城徙治定¶
襄縣永淳元年為黙啜所破徙其民於朔州開元十八¶
<pb:KR2m0009_WYG_316-53b>¶
年復置後為大同軍節度屬河東道石晉時沒契丹契¶
丹號為西京宣和末金滅契丹取其地　唐貢犛牛尾¶
鵰羽領縣一　雲中(漢舊縣隋曰雲内縣白登山白登/臺漢髙祖被圍於此有故髙栁城)¶
(参合陂後魏盛樂縣並在今郡界單于臺在今縣西北/百餘里武帝元封元年勒兵十八萬騎出長城北登單)¶
(于/臺)¶
易州　春秋至戰國屬燕秦置上谷郡(晉書曰在谷之/上頭故曰上谷)¶
二漢屬涿郡晉為范陽國後魏亦為上谷郡隋初置昌¶
黎郡後兼置易州煬帝初州廢置上谷郡唐因之屬河¶
<pb:KR2m0009_WYG_316-54a>¶
北道宋惟得遂城置安肅廣信二軍得蒲城南境以益¶
保州餘地悉以雍熙四年陷於契丹(武經邊防云易州/石晉割賂契丹按)¶
(五代史易州不在十六州數職方/考亦稱五代俱有易州武經誤也)宣和四年契丹將髙¶
鳳以郡來降宣和末没於金　唐貢紬綿墨領縣六治¶
易　易(有淶易二水有燕臺昭王求賢處/又有漢范陽縣故城在縣東南)容城(漢舊/縣)遂¶
城(古遂武也秦築/長城之所起)淶水(漢逎/縣)滿城(舊永/樂縣)五囘(開元中析/易置并置)¶
(樓亭板城二/縣天寳後省)¶
應州　唐末置後唐天成七年升彰國軍節度石晉時¶
<pb:KR2m0009_WYG_316-54b>¶
没於契丹宋宣和五年應州守將蘇京以州來降京尋¶
為女真所逐復取應州領縣二治金城　金城(後唐明/宗其縣)¶
(人也故升彰國軍/而以金城為望縣)混源¶
新州　唐末置後唐同光二年升威勝軍節度屬河東¶
道石晉時沒於契丹改為奉聖州其地在雲中府之東¶
領縣四治永興　永興　礬石　龍門　懷安¶
儒州　唐末置石晉時没於契丹領縣一　縉山¶
武州　唐末置屬河東道後唐改為毅州石晉時没於¶
<pb:KR2m0009_WYG_316-55a>¶
契丹契丹改為歸化州南至新州七十里宣和五年來¶
歸六年築固疆堡尋復為女真所取領縣一　文德¶
單于大都督府　戰國屬趙秦漢雲中郡地唐龍朔三¶
年置雲中都䕶府又移瀚海都䕶府於磧北(瀚海都䕶/舊曰燕然)¶
(都䕶/府)二府以磧為界麟德元年改雲中都䕶府為單于¶
大都䕶府領縣一　金河(有長城有金河土城紫河及/像水又南流入河李陵臺王)¶
(昭君/臺)¶
　¶
<pb:KR2m0009_WYG_316-55b>¶
　¶
　¶
　¶
　¶
　¶
　¶
　¶
　文獻通考卷三百十六¶
