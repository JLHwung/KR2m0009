# -*- mode: mandoku-view; -*-
#+TITLE: 文獻通考
#+DATE: 2015-08-24 22:49:35.964910
#+PROPERTY: ID KR2m0009
#+PROPERTY: BASEEDITION WYG    
#+PROPERTY: JUAN 卷一百五十八
<pb:KR2m0009_WYG_158-1a>¶
欽定四庫全書¶
　文獻通考卷一百五十八¶
　　鄱　陽　馬　　端　臨　貴　與　著¶
　兵考十¶
　　車戰¶
周武王戎車三百兩(兵車百夫長所載車稱兩一車歩/卒七十二人凡二萬一千人舉全)¶
(數/)虎賁三百人(勇士稱也若虎賁獸/言其猛也皆百夫長)與受戰於牧野¶
　詩與爾臨衝以伐崇墉(臨臨車也衝衝車也衝孔氏/曰臨者在上臨下名  者在)¶
<pb:KR2m0009_WYG_158-1b>¶
　(傍突之稱/二車不同)牧野洋洋檀車煌煌(檀木之堅者以為/兵車煌煌明也)駟¶
　騵彭彭(騮馬白腹曰騵/彭彭强盛也)維師尚父時維鷹揚凉彼武¶
　王肆伐大商㑹朝清明¶
　六韜武王問於太公曰以車與騎歩所當㡬何公曰¶
　車者軍之羽翼也所以䧟堅陣要强敵遮北走也易¶
　戰之法一車當歩卒八十人八十人當一車一車當¶
　六騎六騎當一車十乗敗千人百乗敗萬人此其大¶
　數也置車之吏數五車而一長十車而一吏五十車¶
<pb:KR2m0009_WYG_158-2a>¶
　而一率百乗而一将易戰之法五車為列前後相去¶
　四十歩左右十歩險戰之法車必循道十車為聚二¶
　十車為屯前後相去二十歩左右六歩隊間三十六¶
　歩五車一長縱横相去一里各返故道選車士之法¶
　取年四十以下長七尺五寸已上走能遂馬及馳而¶
　乗之前後左右上下周旋能超乗旌旗力彀八石弩¶
　射前後皆便習者武車之士不可不厚也車戰之地¶
　凡車之死地有十其勝地有八徃而無還者車之死¶
<pb:KR2m0009_WYG_158-2b>¶
　地也越絶險阻乗敵逺行者車之竭地也前易後險¶
　者車之困地也陷之險阻而難出者車之絶地也圯¶
　下漸澤黒土黏埴者車之勞地也左險右易上陵抑¶
　阪者車之逆地也殷草横畝犯歴深澤者車之拂地¶
　也車少地易與歩不敵者車之敗地也後有溝瀆左¶
　有新水右有險阪者車之壊地也日夜霖雨旬日不¶
　止道路潰陷前不能進後不能觧者車之陷地也此¶
　十者車之死地也敵之前後行陣未定即陷之旌旗¶
<pb:KR2m0009_WYG_158-3a>¶
　擾亂人馬數動即陷之士卒前後相顧前徃而疑後¶
　恐而怯即陷之三軍卒驚皆薄而起即陷之戰於易¶
　地暮不能觧即陷之逺行而暮舎三軍恐懼即陷之¶
　此八者車之勝地也¶
　　西麓周氏曰古者戰陳士卒必與車乗相麗左傳¶
　　云卒乗輯睦公乗無人卒列無長車馳卒奔乗晉¶
　　師先偏後伍亦為卒乗列故毁車崇卒必有自來¶
　　而古書未有記戰騎者要之升陑入隧山澗稠阻¶
<pb:KR2m0009_WYG_158-3b>¶
　　非車所能用其必藉卒以濟而未嘗不屬於車乗¶
　　耳武王革車三百兩虎賁三千人自百夫長以上¶
　　皆乘車非車外又有虎賁之士也六韜均兵分車¶
　　歩騎各有屬險戰之法十車為聚二十車為屯前¶
　　後相去二十歩左右六歩夫險形豈有相似者乃¶
　　與平地一㮣區截已是虗談易戰一車當歩卒八¶
　　十人一騎當歩卒八人一車當十騎險戰一車當¶
　　歩卒四十人一騎當歩卒四人一車當六騎夫車¶
<pb:KR2m0009_WYG_158-4a>¶
　　歩騎相當得勢者勝安有定形不然車之所蹂騎¶
　　之所馳何止當㡬人而已徒以易險兩字對相裁¶
　　減不待知兵者知其謬也戰騎出匃奴所謂控弦¶
　　引弓管子載騎寇始服専指北狄唐太宗謂蕃兵¶
　　唯勁馬奔衝者六國時燕趙邉胡始用之秦遂有¶
　　騎卒将曹操始為戰騎陷騎遊騎之法且云車徒¶
　　常教以正騎隊常教以竒此書論戰騎翼其兩傍¶
　　掩其前後全是後代褁陣拐子馬事非古法也¶
<pb:KR2m0009_WYG_158-4b>¶
周禮巾車革路龍勒條纓五就建大白以即戎以封四¶
衛(革路鞔之以革而漆之無他飾龍䮾也以白黒飾韋/雜色為勒條讀為絛其樊及纓以絛絲飾之而五戎)¶
(不言樊字盖脱耳大白殷之旗猶周大赤盖象正色也/即戎謂兵事四衛四方諸侯守衛者蠻服以内是也)¶
車僕掌戎路之萃廣車之萃闕車之萃苹車之萃輕車¶
之萃(萃猶副也此五者皆兵車所謂五戎也戎路王在/軍所乗也廣車横陳之車也闕車所謂補闕之車)¶
(也苹猶屏也所用對敵自蔽隱之車也輕車所用馳敵/致師之車也春秋傳曰公喪戎路又曰其君之戎分為)¶
(二廣則諸侯戎路廣車也又曰師斿闕四十乗孫子八/陳有苹車之陳又日馳車千乗五者之制及萃數未盡)¶
(聞也書曰武王戎車三百兩故書苹作平杜子/春云苹車當為軿車其字當為萃書亦或為萃)凡師共¶
<pb:KR2m0009_WYG_158-5a>¶
革車各以其萃(五戎者共其一以為王優尊者所乗也/而萃各從其元焉  疏王雖乘一路四)¶
(路皆從以優尊也此戎路即巾車所謂革/也巾車所掌五戎之正此所掌五戎之倅)㑹同亦如之¶
(廵守及兵車之㑹則王乗戎路乗車之/㑹王雖乗金路猶共以從不失備也)¶
考工記車有六等之數車軫四尺謂之一等戈秘六尺¶
有六寸既建而迤崇於軫四尺謂之二等人長八尺崇¶
於戈四尺謂之三等殳長尋有四尺崇於人四尺謂之¶
四等車㦸常崇於殳四尺謂之五等酋矛常有四尺崇¶
於㦸四尺謂之六等(此所謂兵車也軫輿後横木崇髙/也八尺曰尋倍尋曰常殳長丈二)¶
<pb:KR2m0009_WYG_158-5b>¶
(戈殳㦸矛皆插車騎騎車傍也鄭司農云迤讀為移從/風之移謂著戈於車邪傍也酋發聲直謂矛  疏有刃)¶
(曰戈矛㦸無刄曰殳殳主擊戈矛㦸主刺㦸兵車圗曰/車有六等戈崇於軫人崇於戈殳崇於人  崇於殳矛)¶
(崇於㦸此六數也車之六建夷矛建於酋矛之前酋矛/建於㦸之前㦸建於殳之前殳建於戈與人之前此六)¶
(建也而軫則不與焉八尺曰尋倍尋曰常凡兵無過三/其身過而無已則不能用又害人也戈建而迤取止戈)¶
(為武之意入必後其刃不以刃向/國焉不及弓矢者以人佩故也)¶
　詩元戎十乗以先啟行戎車既安如輊如軒(元大也/夏后氏)¶
　(曰鈎車先正也殷曰寅車先疾也周曰元戎先良也/軍前曰啟後曰殿元戎十乗以先軍行之前者所謂)¶
　(選鋒也輊車之覆而前也軒車之郤而後也戎車既/安正矣從後視之如輊從前視之如軒是適調也元)¶
<pb:KR2m0009_WYG_158-6a>¶
　(戎甲士三人同載左持弓右持矛中御戈殳㦸殳插/於騎上建鳥章白斾鳥章畫急疾之鳥張逸云隼是)¶
　(也白斾繼旐者謂繼帛猶通帛為斾/亦是絳也此旟而言旐者散則通名)小戎俴收五楘¶
　梁輈游環脅驅隂靷鋈續文茵暢轂駕我騏馵(小戎/兵車)¶
　(也天子戎車謂之元戎諸侯謂之小戎俴淺也收軫/也軫車前後两端横木所以收斂所載故名收焉凡)¶
　(車之制廣皆六尺六寸其平地任載者為大車則軫/深八尺兵車則軫深四尺四寸比之為淺故曰俴收)¶
　(五五束也楘歴録也梁輈輈上句衡也一輈五束束/有歴録輈轅也梁輈輈上曲鉤衡衡者軛也輈從軫)¶
　(以前稍曲而上至衡則居衡之上而向下鉤之衡則/横於輈下而輈形穹窿上曲如屋梁然又以皮革五)¶
　(處束之其文章歴錄然也游環靷環也游在背上所/以禦出也脅驅謹駕其所以出入也靷環以皮為之)¶
<pb:KR2m0009_WYG_158-6b>¶
　(引兩驂馬之外轡貫其中而執之所以制驂使不得/外出也此環當兩服馬之背上游移前却無定處故)¶
　(謂之游環亦謂之靳左傳曰如驂之有靳脅驅亦以/皮為之前係於衡之兩端後係軫之兩端當服馬兩)¶
　(脅外以驅驂馬使不得内入也隂揜軌也靷所以引/也鋈白金也續續靷也揜軌謂輿下三面材以板木)¶
　(横側車前所以隂映此軌也輈在軌前横木映軌故/鄭氏云揜軌在軾前垂輈上謂隂板垂輈上也此車)¶
　(衡之長唯六尺六寸止容二服驂馬頸不當衡别以/皮為二靷係於隂板之上令驂馬引引亦謂之靷左)¶
　(傳曰兩靷将絶是横軌之前别有驂馬二靷也文茵/車中所坐之褥用虎皮有文采也暢長也轂所以貫)¶
　(車輪者大車之轂一尺有丰兵車之轂三尺三寸/比大車為長故曰暢轂騏騏文也馬左足白曰馵)四¶
　牡孔阜六轡在手騏駵是中騧驪是驂龍盾之合鋈¶
<pb:KR2m0009_WYG_158-7a>¶
　以觼軜(孔阜甚肥大也騏馬青黒色駵赤身黒鬛中/中服也騧黄馬黒喙驪黒色驂兩騑也車駕)¶
　(四馬内兩馬謂之服外兩馬謂之騑盾干也畫龍於/盾合而載之以為車上之衛必載二者備破毁也觼)¶
　(環之有舌者軜驂内轡也置觼於軾前以繫軜故謂/之觼軜亦銷沃白金以為飾也驂之外轡則御者執)¶
　(之/)俴駟孔羣厹矛鋈錞蒙伐有苑虎韔鏤膺交韔二¶
　弓竹閉緄縢(俴駟四馬皆以淺薄之金為甲欲其輕/而易於馬之旋習也孔羣言甚調和也)¶
　(厹矛三隅刃也刃有三角鋈錞矛之下端平底者亦/以白金沃之蒙雜色伐中干也盾之别名苑文貎畫)¶
　(雜羽之文於盾上也虎虎皮韔弓室也鏤刻金飾也/膺馬帶也鏤金以飾馬當胷帶也交二弓於韔備折)¶
　(毁也閉弓檠也儀禮作䪐緄繩縢約也以竹為/閉而以繩約之於弛弓之裏檠弓體使正也)¶
<pb:KR2m0009_WYG_158-7b>¶
　　陳氏禮書曰古者之用兵也險野人為主易野車¶
　　為主則險野非不用車而主於人易野非不用人¶
　　而主於車車之於戰動則足以衝突止則足以營¶
　　衛将卒有所芘兵械衣裘有所齎詩曰君子所依¶
　　小人所腓則車之為利大昔周伐鄭鄭為魚麗之陳¶
　　先偏後伍伍承彌縫(桓五/年)　邲之戰楚君之戎分為¶
　　二廣廣有一卒卒偏之兩(宣十/二年)楚巫臣使於呉以¶
　　兩之一卒適呉舎偏兩之一焉(成七/年)考之周禮五¶
<pb:KR2m0009_WYG_158-8a>¶
　　伍為兩四兩為卒司馬法二十五人為兩百人為¶
　　卒卒兩則人也偏則車也杜預十五乗為大偏九¶
　　乗為小偏其尤大者又有二十五乗之偏則周魚¶
　　麗之偏二十五乗之偏也楚二廣之偏十五乗之¶
　　偏也巫臣所舎之偏九乗之偏也先偏後伍伍從¶
　　其偏也卒偏之兩兩從其偏也先其車足以當敵¶
　　後其人足以待變則古者車戰之法略可知也或¶
　　者謂晉人以什共車必克房琯以車戰取敗遂以¶
<pb:KR2m0009_WYG_158-8b>¶
　　為用車不若用人與騎之愈是不知晉人之克非¶
　　什之利用什之幸也房琯之敗非車之不利用車¶
　　之罪也古者教民以射御為藝君子以射御為能¶
　　故孔子曰吾執射乎執御乎詩稱叔叚之多才則¶
　　曰叔善射忌又良御忌古人相率以射御如此則登¶
　　車而不能御參乗而不能射者鮮矣房琯之用車有¶
　　是人乎不然巫臣教呉以乗車而能取勝於楚何¶
　　也戎車之制不可以考姑倣小戎以見之¶
<pb:KR2m0009_WYG_158-9a>¶
　　又曰祥車曠左所以虚神位也乘君之乘車不曠¶
　　左不敢虚君位也左必式不敢安君位也盖乘車¶
　　之禮君處左車右處右僕處中故造車者必慎於¶
　　左考工記所謂終日馳騁左不揵是也乘車者不¶
　　敢曠左戎右所謂會同充革車是也器物不敢措¶
　　之於左月令所謂載耒耜於參保介之御間是也¶
　　後世魏公子虚左以迎侯生秦皇虚左以迎太后¶
　　皆古之遺制耳此特乘車為然若兵車則馭者在¶
<pb:KR2m0009_WYG_158-9b>¶
　　左戎右在右将帥居中昔晉伐齊郤克将中軍觧¶
　　張御鄭緩為右郤克傷矢流血及屨鼓音未絶曰¶
　　余病矣觧張曰自始合而矢貫余手及肘余折以御¶
　　左輪朱殷豈敢言病夫郤克傷矢而未絶鼓音則¶
　　将在鼓下矣觧張傷手而血殷左輪則御在車左¶
　　矣然此将帥所乘也若士卒所乘則左人持弓右¶
　　人持矛中人御故書戒左不攻於左右不攻於右¶
　　御非其馬之正言左右而又言御則御在中可知也¶
<pb:KR2m0009_WYG_158-10a>¶
　　左傳稱秦師過周北門左右免胄而下言左右下¶
　　則御在中不下可知也(僖三十/三年)楚樂伯曰致師者¶
　　左射以菆是左人持弓也(宣十/二年)欒鍼為晉侯右曰¶
　　寡君使鍼持矛焉(成十/六年)衛太子為簡子禱曰蒯瞶¶
　　不敢自佚備持矛焉是右人持矛也(襄二/年)盖御無¶
　　定位右有常處故将帥車則御在左士卒車則御¶
　　居中右人之持矛雖将帥士卒之車不同而所居¶
　　常在右所職常持矛也凡此皆三人乗車之法也¶
<pb:KR2m0009_WYG_158-10b>¶
　　太僕凡車旅田役贊王鼓王之乗車有御與戎右¶
　　又有太僕則四駟乗矣春秋之時侯叔夏御莊叔¶
　　綿房甥為右富父終生駟乗杜預曰駟乗四人乗¶
　　車¶
北戎侵鄭鄭伯禦之患戎師曰彼徒我車懼其侵軼我¶
也(徒歩兵也/軼突也)公子突曰使勇而無剛者嘗宼而速去之¶
(嘗試也勇則能徃/無剛則不恥退)君為三覆以待之(覆伏/兵也)戎輕而不整¶
貪而不親勝不相讓敗不相救先者見獲必務進進而¶
<pb:KR2m0009_WYG_158-11a>¶
遇覆必速奔後者不救則無繼矣乃可以逞從之戎人¶
之前遇覆者奔祝𣆀逐之衷戎師前後擊之盡殪(為三/部伏)¶
(兵祝𣆀率勇而無剛者先犯戎而速奔以遇二伏兵至/後伏兵起戎還走𣆀反逐之戎前後及中三處受敵故)¶
(曰衷戎師/殪死也)戎師大奔(後駐軍不/復繼也)十一月甲寅鄭人大敗¶
戎師　晉城濮之戰車七百乘韅靷鞅靽(五萬二千五/百人在背曰)¶
(韅在胷曰靷在腹曰鞅在/後曰靽言駕乗修備也)　邲之戰欒武子曰楚君之¶
戎分為二廣(君之/親兵)廣有一卒卒偏之兩(十五乗為一廣/司馬法百人為)¶
(卒二十五人為兩車十五乗為大偏今廣十/五乘亦用舊偏法復以二十五人為承副)右廣初駕¶
<pb:KR2m0009_WYG_158-11b>¶
數及日中左則受之以至於昏内官序當其夜(内官近/官序次)¶
(也/)以待不虞不可謂無備楚子為乗廣三十乗分為左¶
右右廣雞鳴而駕日中而説(説舎/也)左則受之日入而説¶
許偃御右廣飬由基為右彭石御左廣屈蕩為右(楚王/更迭)¶
(載之故各/有御右)¶
　　章氏曰車戰之法毎車用甲士三人歩卒七十二¶
　　人行則以車為衛居則以車為營一車之間又有¶
　　倅車(見周禮/車僕)春秋如韓原之戰輅秦伯将止之鞌¶
<pb:KR2m0009_WYG_158-12a>¶
　　之戰韓厥中御而從齊侯鄢陵之戰郤至遇楚子¶
　　韓厥從鄭伯邲之戰楚子乘廣以逐趙旃用車以¶
　　戰而使敵人便得與吾元帥相接則是環衛之車¶
　　不設也盖古者車戰之法前後整齊必有䕶衛前¶
　　後行列元帥未易動揺也至春秋列國用之徃徃¶
　　軍伍不整而元帥毎以車逐利混然左右率無定¶
　　法故敵人得以及之終春秋之世致敗者未有不¶
　　由車戰之無法而輕動揺也惟繻葛之戰二拒用¶
<pb:KR2m0009_WYG_158-12b>¶
　　事若原繁髙渠彌以中軍奉公未嘗輕動揺深得¶
　　古法¶
晉申公巫臣使於吴以兩之一卒適呉舎偏兩之一焉(司/馬)¶
(法百人為卒二十五人為兩車九乗為小偏十五乗/為大偏蓋留九乗車及一兩二十五人令呉習之也)與¶
其射御教呉乗車教之單陣教之叛楚寘其子狐庸焉¶
使為行人於呉　晉中行穆子敗無終及羣狄於太原¶
(即大鹵也/無終山戎)崇卒也(崇聚/也)將戰魏舒曰彼徒我車所遇又¶
阨(地險不/便車)以什共車必克(更増十人以/當一車之用)困諸阨又克(車/毎)¶
<pb:KR2m0009_WYG_158-13a>¶
(困於阨道今去/車故為必克)請皆卒(去車為/歩卒)自我始乃毁車以為行¶
(魏舒先自毁其/屬車為歩陣)五乗為三伍(乗車者車三人五乗十五/人今改去車更以五人為)¶
(五分為/三伍)荀呉之嬖人不肯即卒斬以徇(魏舒輙斬之荀/呉不恨所以能)¶
(立/功)為五陳以相離兩於前伍於後専為右角參為左角¶
偏為前拒(皆臨時處/置之名)以誘之翟人笑之未陳而薄之大¶
敗之(傳言荀吴/能用善謀)¶
　　按兵雖曰凶器然古之以車戰其坐作進退整暇¶
　　有法未嘗掩人之不備而以竒取勝也故韓厥遇¶
<pb:KR2m0009_WYG_158-13b>¶
　　齊侯則奉觴加璧郤至遇楚子則免胄趨風可以¶
　　死則為千犨之請矢可以無死則為庾公之叩輪¶
　　所謂殺人之中又有禮焉雖春秋伯國之君臣其¶
　　志在於爭城爭地然於勍敵之人初不廹於險固¶
　　如此至戎狄之侵中國則雲合鳥散輕進易退於¶
　　是車之雍容不足以當其徒之慓疾遂至捨車而¶
　　用徒然彼長於徒我長於車今捨吾之長技而與¶
　　之搏是以兵予敵也故必設覆以誘之未陳而薄¶
<pb:KR2m0009_WYG_158-14a>¶
　　之然後可以取勝而車戰之法廢矣秦漢以後之¶
　　用兵其戰勝攻取者大概皆如鄭之禦戎晉之敗¶
　　狄耳何嘗有堂堂正正之舉乎¶
漢夏侯嬰破李由軍於雍邱以兵車趣戰疾破之　灌¶
嬰以御史大夫将軍車騎别追項籍至城東破之　武¶
帝時衛青軍出塞擊匈奴以武剛車自環為營(張晏曰/兵車也)¶
而縱五千騎徃當匈奴　霍去病少侍中貴不省士其¶
從軍上為遣太官齎數十乗既還重車餘棄梁肉而士¶
<pb:KR2m0009_WYG_158-14b>¶
有饑者　李陵擊匈奴與單于相值圍陵軍陵居兩山¶
間以大車為營引士出營外為陳連戰士卒矢傷三創¶
者載輦兩創者将車一創者持兵戰陵曰吾士氣少衰¶
而鼓不起何也軍中豈有女子乎乃捜車中得隨軍妻¶
婦皆斬之復戰¶
　　按先儒因考西漢書此數條以為車戰之制漢尚¶
　　用之然詳考其辭則是以車載糗糧器械止則環¶
　　以為營耳所謂甲士三人左持弓右持矛中執綏¶
<pb:KR2m0009_WYG_158-15a>¶
　　之法已不復存矣¶
後漢光武造戰車可駕數牛上作樓櫓置於塞上以拒¶
匈奴¶
靈帝時陽璇為零陵守制車數十乗以禦賊¶
魏武帝新書攻車七十五人守車一隊共二十五人田¶
豫與虜戰亦用車而戰¶
晋馬隆撃鮮卑樹機能以衆數萬據險拒之隆以山陿¶
隘乃作扁箱車地廣則為鹿角車營路狭則為木屋施¶
<pb:KR2m0009_WYG_158-15b>¶
於車上轉戰而前行千餘里殺傷甚衆遂平凉州　劉¶
裕伐南燕以車四千乗為左右翼方軌徐進與燕兵戰¶
於臨朐敗之裕伐秦假道於魏魏遣軍徼之裕遣白直¶
隊主丁旿帥仗士七百人車百乗渡北岸去水百餘歩¶
為却月陣兩端抱河車置七仗士事畢使竪一白旄魏¶
人不觧其意皆未動裕先命寜朔将軍朱超石戒嚴白¶
旄既舉超石率二千人馳徃赴之齎大弩百張一車益¶
二十人設彭排於轅上魏人圍之超石以大鎚及矟千¶
<pb:KR2m0009_WYG_158-16a>¶
餘張禦之魏師奔潰¶
魏太武真君四年北征柔然騎十萬車十五萬兩旌旗¶
千里遂度大漠柔然怖畏不復敢南向¶
隋遣諸将與突厥戰皆戎車歩騎相參與鹿角為方陳¶
唐髙宗調露元年突厥阿史徳溫傳反以裴行儉為定¶
襄大總管統兵討之先時饋糧數為虜鈔軍餒死行儉¶
乃詐為糧車三百乘伏壮士五軰齎陌刀勁弩以羸兵¶
挽進又伏精兵衝其後虜果掠車羸兵走險賊驅就水¶
<pb:KR2m0009_WYG_158-16b>¶
草觧鞍牧馬方取糧車中而壮士突出伏兵至殺獲㡬¶
盡自是糧車無敢近者¶
元宗時哥舒翰節度隴右造戰車蒙以狻猊¶
肅宗至徳初李光弼守太原史思明來攻光弼徹民屋¶
為櫑石車車二百人挽之石所及輙數十人賊死傷十¶
二　房琯将兵復兩京至便橋陳濤斜琯效春秋時戰¶
法以牛車二千乗馬歩夾之既戰賊乗風譟牛悉髀栗¶
賊縱火焚之人畜大亂官軍死傷者四萬人　馬燧為¶
<pb:KR2m0009_WYG_158-17a>¶
河東節度使為戰車冒以狻猊象列㦸於後行以載兵¶
止則為陣遇險則制衝冒討田悦推火車焚其将楊朝¶
光柵進擊大破之¶
宋真宗咸平四年吴淑請復古車戰之法曰衛青李陵¶
劉裕馬隆皆以車而勝近符彦卿破敵陽城亦拒馬為¶
行寨夫匈奴所長者騎兵也茍非連車以制之則何以¶
禦其奔突哉故用車戰為便其制取常用車接其衝軛¶
駕以牛車上置槍以刃外向列士卒於車外賊至射之¶
<pb:KR2m0009_WYG_158-17b>¶
乃出騎兵擊之此制敵要術也戰之用車一陣之鎧甲¶
也故可以行止為營陣賊至則歛兵附車以拒之賊退¶
則乗勝出兵以擊之出則藉此為所居之地入則以此¶
為所居之宅故人心有依不懼敵騎之陵突也　景徳¶
初契丹入寇大将李徳隆以澶淵不足守命士卒掘濠¶
塹以大車數十乗重壘環之歩騎處中戎馬數萬来攻¶
其營禦之遁去¶
仁宗至和二年韓琦言郭固就民車約古制為兵車臨¶
<pb:KR2m0009_WYG_158-18a>¶
陣禦敵緩急易集其車前鋭後方上置七槍為前後二¶
拒此馬燧戰車載兵甲止為營陣也又以民車之箱增¶
為重箱髙四尺四寸用革輓之吳起所謂革兵掩戸輓¶
輪籠轂是也臣以為可用於平川之地臨陣以折奔衝¶
下營以為寨脚今令固自賫車式進呈試之以固為衛¶
尉寺丞¶
　范仲淹上議攻云延安之西慶州之東有賊界百餘¶
　里侵入漢地唐馬燧造戰車行載兵甲止為營陣此¶
<pb:KR2m0009_WYG_158-18b>¶
　路山坡大車難進當用小車二十兩銀絹錢二十萬¶
　賞有功將吏¶
神宗時以北人將入境遣中貴人取兩河民車為備民¶
大驚擾上問沈括曰卿知籍車之事乎括曰車戰之利¶
見於歴世但古人所謂輕車者兵車也今之民車重大¶
以牛挽之日不能行三十里少蒙雨雪跬歩不進故俗¶
謂之太平車恐兵間不可用耳上喜曰無人如此語朕¶
遂罷籍車之令¶
<pb:KR2m0009_WYG_158-19a>¶
徽宗時涇原邢恕建兵車之議下令創造買牛以駕凡¶
數千乗已而蔡碩又請河北置五十將兵器仍為兵車¶
萬乗蔡京主其説行之姦吏旁緣即日散行郡縣掠民¶
緡錢矣崇寜三年河北陜西都轉運司皆奏兵車用許¶
彦圭所定式則車大而費財實多依徃年二十將兵車¶
式輕小易用復可省費詔卒用許彦圭式行下時熙河¶
轉運副使李復先奏曰古者師行固嘗用車然井田法¶
廢已乆且今之用兵與古不同古者兵不妄加征戰有¶
<pb:KR2m0009_WYG_158-19b>¶
禮不為詭遇動皆有法又多在平原易野故車可以行¶
而敵人不敢輕犯今之用兵盡在極邊下寨駐車各以¶
保險為利車不能上又戰陣之交一進一退車不能及¶
或為敵所襲逐車又不及收臣於戎馬間觀之屢矣乃¶
至糧糗衣服器械有不能為用者而况於車乎臣聞此¶
議出於許彦圭彦圭因姚麟上其説為身謀朝廷但以¶
麟邊人熟邊事遂然之而不知彦圭輕妄麟立私恩以¶
誤國計昔唐房琯用車戰大敗於陳濤斜當時在畿邑¶
<pb:KR2m0009_WYG_158-20a>¶
平地尚如此况今欲用於峻坂溝谷之間乎且戰車此¶
常車濶六七寸運不合轍昨東來者牽挽不行致兵夫¶
典賣衣物自賃牛具終日而進六七里率多逃亡戰車¶
棄於道路未造則有配買物材僱差夫匠之擾旣成又¶
艱於運致然則其為諸路之患其費不知其㡬千萬矣¶
彦圭茍望一官之進上欺朝廷下害百姓此而不誅何¶
以懲後臣今乞便罷造已造者不復運來以寛民力其¶
後彦圭卒得罪¶
<pb:KR2m0009_WYG_158-20b>¶
欽宗靖康末樞宻將官劉浩在河北募兵創造戰車其¶
法有左右角前後拒各用卒二十五人每車計百人¶
髙宗建炎初宗澤造戰車法運車者十有一執器械輔¶
車者四十有四每車計五十五人李綱造戰車法兩竿¶
雙輪上設皮籬以捍矢石下施鐵裙以衛人足旁施鐵¶
索聨可為營四人推竿以運車一人登車以發矢二十¶
人執軍器發車之兩旁每車用二十五人其法竟不及¶
施盖自渡江後東南沮洳之區險隘之地不以車為主¶
<pb:KR2m0009_WYG_158-21a>¶
也¶
髙宗紹興二年布衣王大智獻車式上命為樞宻計議¶
官明年車成而不可用罷之¶
　上謂輔臣曰車制雖古然用各有宜况其物料多南¶
　方所無且古人用車亦或不利如驂絓而止之類盖¶
　用車於戰陣間亦非利器也席益曰古人之戰彼此¶
　皆用車至於彼徒我車已有侵軼之慮而後人每以¶
　車敵騎其敗固宜房琯陳濤斜是也¶
<pb:KR2m0009_WYG_158-21b>¶
孝宗隆興初宰臣進呈陳敏軍中措置教習車陣陳康¶
伯曰數年前陳敏增制造行下三衙相度有車様陣圖¶
見在上曰車戰古法平原曠野可以備馳突耳亦卒不¶
用¶
寜宗開禧初中郎將厲仲方者為歴陽守嘗造戰車九¶
牛弩未及用而罷去周虎繼之或謂虎用其戰車敗敵¶
於清水鎮不知其詳何如也¶
　　舟師水戰¶
<pb:KR2m0009_WYG_158-22a>¶
魯襄公二十四年楚子為舟師以伐呉(舟師/水軍)不為軍政¶
(不設賞/罰之差)無功而還¶
昭公十七年呉伐楚陽匄為令尹戰於長岸大敗呉師¶
獲其乗舟艅艎(舟/名)使隨人後至者守之環之及泉(環周/也)¶
盈其隧炭陳以待命(隧出/入道)呉公子光請於衆曰喪先王¶
之乗舟豈唯光之罪衆亦有焉請藉取之以救死衆許¶
之使長鬛者三人(長髭鬛與呉人/異形詐為楚人)潜伏於舟側曰我呼¶
艅艎則對師夜從之三呼皆迭對楚人殺之楚師亂呉¶
<pb:KR2m0009_WYG_158-22b>¶
人大敗之取艅艎以歸　昭公二十四年楚子為舟師¶
以畧呉疆沈尹戍曰此行也楚必亡邑不撫民而勞之¶
呉不動而速之(速召/也)呉踵楚(躡楚/踵跡)而疆塲無備邑能無¶
亡乎越大夫胥犴勞王於豫章之汭(汭水/曲)越公子倉歸¶
王乗舟(歸遣/也)倉及夀夢帥師從王(夀夢越/大夫)王及圉陽而¶
還(圉陽/楚地)呉人踵楚而邉人不備遂滅巢及鍾離而還¶
定公四年蔡侯呉子唐侯伐楚舎舟於淮汭(呉乗舟従/淮水過蔡)¶
(而舎之/舎置也)自豫章與楚夾漢(豫章漢東/江北地名)左司馬戍謂子常¶
<pb:KR2m0009_WYG_158-23a>¶
曰子沿漢而與之上下(沿漢上下/遮勿令渡)我悉方城外以毁其¶
舟(以方城外人/毁吴所舎舟)還塞大隧直轅𡨕阨(三者漢東/之隘道)子濟漢¶
而伐之我自後擊之必大敗之既謀而行武城黒謂子¶
常(黒武城/大夫)曰呉用木也我用革也(用重/器)不可久也不如¶
速戰史皇謂子常楚人惡子而好司馬若司馬毁呉舟¶
於淮塞城口而入(城口三隘/道之總名)是獨克呉也子必速戰不¶
然不免乃濟漢而陳自小别至於大别(二别在/江夏界)三戰皆¶
敗¶
<pb:KR2m0009_WYG_158-23b>¶
哀公十年呉城䢴溝通江淮(於䢴江築城穿溝東北通/射陽湖西北至宋口入淮)¶
(通糧道也今/廣陵韓江是)¶
漢武帝時東越數反覆朱買臣因言東越王居保泉山¶
一人守險千人不得上今聞越王更徙南行去泉山五¶
百里居大澤中今發兵浮海直指泉山陳舟列兵席卷¶
南行可破滅也上乃拜買臣為㑹稽太守詔買臣到郡¶
治樓船備糧食水戰具歳餘買臣受詔與韓説俱擊破¶
東越　元鼎五年南粤相國吕嘉反詔粤人及江淮以¶
<pb:KR2m0009_WYG_158-24a>¶
南樓船十萬師徃討之衛尉路博徳為伏波将軍出桂¶
陽下湟水主爵都尉楊僕為樓船将軍出豫章下横浦¶
故歸義粤侯二人為戈船下瀬将軍出零陵或下離水¶
或抵蒼梧使馳義侯因巴蜀罪人發夜郎兵下牂牁江¶
咸㑹番禺¶
　武帝時有樓船有戈船(張晏曰越人於水中負大舟/又有蛟龍之害故置戈於船)¶
　(下因以為名臣瓚曰伍子胥書有/戈船以載干戈因謂之戈船也)有下瀬(瀬湍也呉越/謂之瀬中國)¶
　(謂之磧伍子胥/書有下瀬船)有横海江淮青齊皆有樓船軍擊南¶
<pb:KR2m0009_WYG_158-24b>¶
　粤救東甌則用江淮㑹稽樓船滅朝鮮則用齊樓船¶
　又開昆明池以習水戰(元狩三年發讁吏穿昆明池/臣瓚曰西南夷傳有越雋昆)¶
　(明國有滇池方三百里漢使求身毒國而為昆明所/閉今欲伐之故作昆明池象之以習水戰在長安西)¶
　(南周廻/四十里)¶
後漢光武建武九年公孫述遣其將田戎等據荆門¶
虎牙横江水起浮橋開樓立攢柱以絶水道結營跨山¶
以塞陸路距漢兵岑彭屯津鄉數攻田戎不克十一年¶
帝遣呉漢率誅虜将軍劉隆等三将發荆州兵凡六萬¶
<pb:KR2m0009_WYG_158-25a>¶
餘人騎五千匹與彭㑹荆門彭装戰船數十艘吳漢以¶
諸郡棹卒多費糧榖欲罷之彭以蜀兵盛不可遣上書¶
言狀帝報彭曰大司馬習用歩騎不暁水戰荆門之事¶
一由征南公為重而已彭令軍中募攻浮橋偏將軍魯¶
竒應募而前時東風狂急竒船逆流而上直衝浮橋而¶
攢柱有反把鉤竒船不得去竒等乗勢殊死戰因飛炬¶
焚之風怒火盛橋樓崩燒彭悉軍順風並進所向無前¶
蜀兵大亂溺死者數千人¶
<pb:KR2m0009_WYG_158-25b>¶
獻帝建安十三年曹操南擊劉表取荆州追劉備於當¶
陽備遣諸葛亮求救於孫權操遺權書曰今治水軍八¶
十萬衆方與将軍㑹獵於呉長史張昭曰将軍大勢可¶
以拒操者長江也今操得荆州奄有其地劉表治水軍¶
蒙衝鬭艦乃以千數操悉浮以沿江此為長江之險已¶
與我共之矣不如迎之周瑜曰今北土未平而操舎鞍¶
馬仗舟楫與呉越爭衡又今盛寒馬無藁草驅中國士¶
衆逺渉江湖之間不習水土必生疾病此數者用兵之¶
<pb:KR2m0009_WYG_158-26a>¶
患而操皆犯之瑜請得精兵數萬人保為將軍破之權¶
從之遣兵三萬人令瑜拒操與操遇於赤壁時操軍已¶
有疾疫初一交戰不利引次江北瑜部將黄盖曰今寇¶
衆我寡難與持乆操軍方進船艦首尾相接可燒而赱¶
也乃取蒙衝鬬艦十艘載燥荻枯柴灌油其中褁以帷¶
幕上建旌旗豫備走舸繫於其尾先以書遺操詐云欲¶
降時東南風急盖以十艦最著前中江舉㠶餘船以次¶
俱進操軍吏士皆出立營觀指言盖降去北軍二里餘¶
<pb:KR2m0009_WYG_158-26b>¶
同時發火火烈風猛船徃如箭燒盡北船延及岸上營¶
落頃之煙熖障天人馬燒溺死者甚衆瑜等率輕鋭繼¶
其後靁鼓大震北軍大壞操引軍從華容道歩走引軍¶
北敗　二十四年孫權使吕蒙襲闗羽於江陵蒙至潯¶
陽盡伏其精兵&KR1467;&KR1139;中使白衣揺櫓作商賈人服晝夜¶
兼行羽所置江邊屯候盡収縳之故羽不聞知至江陵¶
羽将士悉以城降¶
晉武帝謀伐吳詔王濬修舟艦乃作大船連舫百二十¶
<pb:KR2m0009_WYG_158-27a>¶
歩受二千餘人以木為城起樓櫓開四出門其上皆得¶
馳馬徃來又畫鷁首怪獸於船首以懼江神舟楫之盛¶
自古未有時造船木柹蔽江而下吴建平太守吾彦取¶
以白呉主曰晉必有攻呉之計宜增建平兵皓不從¶
太康元年王濬伐呉攻丹陽克之吴人於江磧要害之¶
處並以鐵鏁横截之又作鐵錐長丈餘暗置江中以逆¶
距船濬乃作大筏數十方百餘歩縳草為人被甲持仗¶
令善水者以筏先行遇鐵錐輙著筏而去又作大炬長¶
<pb:KR2m0009_WYG_158-27b>¶
十文大數十圍灌以麻油在船前遇鎻然炬燒之湏臾¶
融液斷絶於是船無所礙順流徑造三山孫皓遣游擊¶
将軍張象率舟師萬人禦濬象衆望旗而降濬兵甲滿¶
江旌旗燭天呉人大懼¶
安帝義熈六年盧循因劉裕北伐乘虗襲建康率衆數¶
萬方艦而下裕引兵南還拒之出輕利鬬艦躬提幡鼓¶
衆軍騰踴争先軍中多萬鈞神弩所至摧䧟裕自中流¶
&KR1370;之因風水之勢賊艦悉泊西岸岸上軍先備火萬具¶
<pb:KR2m0009_WYG_158-28a>¶
悉焚之賊衆大敗　太尉劉裕率師伐秦王鎮惡請率¶
水軍自河入渭直至渭橋鎮惡所乗皆蒙衝小艦行船¶
者悉在艦内泝渭而進艦外不見有行船人北土素無¶
舟楫莫不驚異以為神¶
宋文帝時垣䕶之從王元謨攻魏滑臺䕶之以百舸為¶
前鋒元謨既敗魏軍悉牽元謨水軍大艚連以鐵鏁三¶
重斷河以絶䕶之還路河水迅急䕶之中流而下毎至¶
鐡鏁以長柯斧斷之魏人不能禁惟失一舸餘並全¶
<pb:KR2m0009_WYG_158-28b>¶
梁韋叡拒魏軍魏人先於邵陽洲兩岸為兩橋立柵數¶
百歩跨淮通道叡装大艦使梁郡太守馮道根等為水¶
軍㑹淮水暴漲叡即遣之鬬艦競發皆臨魏壘以小船¶
載草灌之以膏焚其橋風怒火盛敢死之士㧞柵斫橋¶
水又漂疾倐忽之間橋柵盡壞道根等身自搏戰軍人¶
奮呼無不一當百魏人大潰¶
孝元帝承聖元年湘東王繹遣王僧辯等討侯景景使¶
侯子鑒拒之使人戒子鑒曰西人善水戰勿與争鋒若¶
<pb:KR2m0009_WYG_158-29a>¶
歩騎一交必當可破汝但結營岸上引船入浦以待之¶
子鑒乃捨舟登岸閉營不出僧辯等停軍蕪湖十餘日¶
景大喜以為西師畏之乃復命子鑒為水戰之備僧辯¶
至姑熟子鑒帥歩騎萬餘人度洲於岸挑戰又以鵃□¶
千艘載戰士僧辯麾細船皆令退縮留大艦夾泊兩岸¶
子鑒之衆謂水軍欲退爭出趨之大艦斷其歸路鼓譟¶
大呼合戰江中景兵大敗¶
陳武帝時徐嗣徽引齊人渡江據蕪湖帝詔文育還都¶
<pb:KR2m0009_WYG_158-29b>¶
嗣徽等乃列艦於青墩至於七磯以斷文育歸路及夕¶
文育鼓譟而發嗣徽等不能制而文育反攻之嗣徽驍¶
将鮑砰獨以小艦殿文育乗單舴艋跳入砰艦斬砰仍¶
牽其艦而還賊衆大駭¶
梁王琳引合肥巢湖之衆舳艫相次而下陳侯瑱率軍¶
進屯檻洲明日合戰琳軍少却及夕東北風吹其舟艦¶
並壞夜中有流星墜於賊營及旦風静琳入浦以鹿角¶
繞岸不敢復出時西魏將史寜躡其上流瑱聞之知琳¶
<pb:KR2m0009_WYG_158-30a>¶
不能持久收軍却據湖浦以待其斃及史寜至圍郢州¶
琳恐衆潰乃率船東下去蕪湖十里而泊明日齊人遣¶
兵助琳瑱令軍士晨炊蓐食頓蕪湖尾以待之将戰有¶
㣲風至自東南衆軍施拍縱火定州刺史章昭逺采平¶
虜大艦中江而進琳軍大敗脱走以免者十二三¶
歐陽紇據嶺南反陳将章昭逹督衆軍討之紇乃出頓¶
涯口多聚沙石盛以竹籠置於水柵之外用遏船艦昭¶
逹居其上流装艦造拍以臨賊柵又令其軍人銜刀潜¶
<pb:KR2m0009_WYG_158-30b>¶
行水中斫竹籠籠篾皆觧因縱大艦隨流突之賊衆大¶
敗¶
隋文帝将伐陳命楊素造戰艦大艦名五牙上起樓五¶
層髙百餘尺左右前後置六拍竿並髙五十尺容戰士¶
八百人次曰黄龍置兵百人自餘平乗舴艋各有等差¶
開皇八年伐陳素親帥黃龍數千艘銜枚而下舟艦被¶
江旌甲曜日素坐平乗大船容貎雄偉陳人望之皆懼¶
曰清河公即江神也¶
<pb:KR2m0009_WYG_158-31a>¶
唐趙郡王孝恭及李靖擊蕭銑帥戰艦二千餘艘東下¶
大破銑軍乘勝直抵江陵入其外郭又攻水城㧞之大¶
獲舟艦靖命盡散之江中諸将皆曰破敵所獲當藉其¶
用奈何棄之靖曰蕭銑之地南出嶺表東距洞庭吾懸¶
軍深入若攻城而下援兵見之必謂江陵已破未敢輕¶
進徃來窺伺動踰旬月吾取之必矣銑援兵見舟艦果¶
疑不進靖進圍之銑内外阻絶乃降¶
梁王彦章攻晉晉人以鐵鎖斷徳勝口彦章隂遣人具¶
<pb:KR2m0009_WYG_158-31b>¶
舟命甲士六百人皆持巨斧又令舟載鞴炭燒斷之因¶
以巨斧斬浮橋遂破南城¶
　呉越王錢鏐大舉伐呉以錢傅瓘為諸軍都指揮使¶
　帥戰艦五百艘自東洲以進吳遣彭彦章陳汾拒之¶
　傅瓘命毎船皆載灰豆及沙戰於狼山江吳船乗風¶
　而進傅瓘引舟避之既過自後随之吳回船與戰傅¶
　瓘使順風揚灰吳人不能開目及船舷相接傅瓘使¶
　散沙於已船而散豆於吳船豆為戰血所漬吳人踐¶
<pb:KR2m0009_WYG_158-32a>¶
　之皆僵仆傅瓘因縱火焚呉船呉兵大敗¶
梁賀瓌攻徳勝南城以竹笮聫艨艟十餘艘蒙以牛革¶
設睥睨戰格如城狀横於河流以斷晉之救兵使不得¶
度晉王引兵救之陳於北岸不得進遣善游者入南城¶
守將言矢石将盡陷在頃刻晉王募能破艨艟者親将¶
王建及應募選效節敢死士得三百人被鎧操斧帥之¶
乗舟而進将至艨艟流矢雨集建及使操斧者入艨艟¶
間斧其竹笮又以木&KR1125;載新沃油然火於上流縱之隨¶
<pb:KR2m0009_WYG_158-32b>¶
以巨艦實甲士鼓譟攻之艨艟既斷隨流而下梁兵焚¶
溺殆半¶
周顯徳三年攻唐之壽州唐人大發樓船蔽川而下泊¶
於濠泗周師頻不利唐將林仁肇水陸並進又以船載¶
薪蒸乗風縱火將焚浮梁周將張永徳使習水者候其¶
船下縻以鐵鏁急引輕船擊之唐人既不得近溺者甚¶
衆奪艦數十　四年帝還自壽春以南方水軍敏鋭乃¶
於京城汴水側開地造船艦數百艘招誘南卒教習北¶
<pb:KR2m0009_WYG_158-33a>¶
人水戰數月之後縱横出沒殆勝唐兵命右驍衛大将¶
軍王環将水軍數千自閔河沿頴入淮唐人見之大驚¶
帝乃将騎循北岸諸将循南岸追唐兵水軍自中流而¶
下唐兵戰溺死及降者殆四萬人獲戰船糧仗十萬數¶
遂克夀州¶
　帝自攻濠州王審琦㧞其水寨唐人屯戰船數百於¶
　城北植巨木於淮水以限周兵帝命水軍攻之㧞其¶
　木焚戰艦七十餘艘斬首二千餘級又聞唐有戰船¶
<pb:KR2m0009_WYG_158-33b>¶
　數百艘在渙水東欲救濠州將兵夜發水陸擊之大¶
　破唐兵於渦口克泗州又聞唐戰船數百艘泊渦口¶
　上自將親軍自灌北進命太祖皇帝自淮南進諸軍¶
　以水軍自中流進兵廹唐兵乗勝争進且戰且行金¶
　鼓聲聞數十里追至楚州西北大破之所獲戰船燒¶
　沈之餘得三百餘艘士卒殺溺之餘得七千餘人唐¶
　之戰船在淮上者於是盡矣¶
五年上欲引戰艦自淮入江阻北神堰不得渡欲鑿楚¶
<pb:KR2m0009_WYG_158-34a>¶
州西北濠水以通其道遣使行視還言地形不便計功¶
甚多上自徃視之授以規畫發楚州民夫浚之旬日而¶
成用功甚省巨艦數百艘皆逹於江唐人大驚以為神¶
宋太祖皇帝乾徳初鑿大池於京城之南引蔡水以注¶
之造樓船百艘選精兵號水虎㨗習戰池中　開寳六¶
年詔以新池為講武池　七年将有事於江南是嵗凡¶
五臨幸觀習水戰　九年四月幸金明池習水戰上御¶
水心殿命從臣列坐以觀戰艦角勝鼓譟以進徃来馳¶
<pb:KR2m0009_WYG_158-34b>¶
突為廻旋擊刺之狀顧謂侍臣曰兵棹之技南方之事¶
也今已平定固不復用但時習之不忘武功耳訖真宗¶
朝嵗習不輟¶
髙宗建炎元年右僕射李綱言當於沿河沿淮沿江帥¶
府置水兵二軍要郡别置水兵一軍湏要郡别置中軍¶
招集善波操舟便利之人擬立軍號曰凌波樓船軍從¶
之　四年夏四月烏珠入境自明州回歸韓世忠先屯¶
焦山以邀其歸路烏珠遣人約日㑹戰世忠伏兵擊之¶
<pb:KR2m0009_WYG_158-35a>¶
俘獲甚衆及其舟千餘艘敵終不得濟復使致詞願還¶
所掠益以名馬求假道世忠不從與相持於黄天蕩世¶
忠以海艦進泊金山下将戰世忠預命工鍜鐵相連為¶
長綆貫一大鈎以授士之驍㨗者平旦敵以舟噪而前¶
世忠分海舟為兩道出其背毎縋綆則曵一舟而入虜¶
竟不得濟乃求與世忠語世忠酬答如響時於所佩金¶
鳳瓶傳酒縱飲示之烏珠見世忠整暇色益沮乃求假¶
道甚恭世忠曰是不難但迎還兩宫復舊疆土歸報明¶
<pb:KR2m0009_WYG_158-35b>¶
主足相全也兀术既為世忠所阨欲自建康謀北歸不¶
得去或教以蘆塲地鑿大渠二十餘里上接江口在世¶
忠之上遂傍治城西南隅鑿渠一夜渠成次早出舟世¶
忠大驚金人悉趨建康世忠尾擊敗之敵終不得濟乃¶
揭榜募人獻所以破海舟之策有教其於舟中載土以¶
平版鋪之穴船板以擢槳侯風息則出江有風則勿出¶
海舟無風不可動也以火箭射其篛蓬則不攻自破矣¶
一夜造火箭成是日引舟出江其疾如飛天霽無風海¶
<pb:KR2m0009_WYG_158-36a>¶
舟皆不能動以火箭射海舟篛蓬世忠軍亂焚溺而死¶
者不可勝數世忠與餘軍至𤓰歩棄舟而陸奔還鎮江¶
紹興三十一年敵亮渝盟入侵李寳以舟師禦之至東¶
海縣時敵兵已圍海州寳麾兵登岸敵驚出意外亟引¶
去於是魏勝出城迎寳寳遣辯士四人招納降附時山¶
東豪傑王世修輩皆各以義旗聚衆爭應為援寳與子¶
公佑引舟師至密之膠西石臼島而敵舟已出海口泊¶
唐島相距止一山候風即南不知王師之猝至也寳伺¶
<pb:KR2m0009_WYG_158-36b>¶
敵未覺遣其将曺洋黄端禱於石臼神祈風助順忽風¶
自南来衆喜爭奮引㠶握刃俄頃過山薄敵鼓聲震蕩¶
虜驚失措敵帆皆以錦纈為之彌亘數里忽為波濤捲¶
聚一隅窘促揺兀無復行次寳命以火箭射之烟熖随¶
發延燒數百火不及者猶欲前拒寳命健士躍登其舟¶
以短兵擊刺殪之舟中其餘簽軍皆中原舊民脱甲而¶
降者三千餘人獲酋首完顔鄭嘉努等六人斬之惟統¶
軍韓保衡未發舟不可獲旋聞自經死得獻議造人倪¶
<pb:KR2m0009_WYG_158-37a>¶
詢等皆淮浙姦民且為敵鄉導者又獲其統軍印與偽¶
詔文書器甲糧斛以萬計寳欲乘勝以進而聞敵亮已¶
濟淮遂旋師駐東海視緩急為援遣小舟奏㨗既至上¶
命降詔奨之除寳靖海節度沿海制置使　十一月亮¶
親統細軍駐和州之雞籠山臨江築壇刑馬祭天必欲¶
由采石而渡朝廷詔王權赴行在以李顯忠代之命虞¶
允文趣顯忠交權兵時顯忠未至權聼留水軍舟船咸¶
在允文督軍士決戰於是統制張振王琪等列江岸以¶
<pb:KR2m0009_WYG_158-37b>¶
待之而以海鰍船載精兵駐中流迎敵布陣甫畢亮以¶
小紅旗麾舟絶江而來諸将盡伏山崦敵未之覺一見¶
大驚欲退不可敵舟皆旋為之底極不平舟中之人皆¶
不能施盡為官軍所殺明日允文又命戚新引舟師直¶
楊林河口駐舟江心齊力射敵敵見舟無歸路於下流¶
縱火自焚官軍亦於上流焚其舟凡百八十敵引去¶
　　誠齊楊氏海鰌賦後序曰采石戰艦曰蒙衝大而¶
　　雄曰海鰌小而駛其上為城堞屋壁皆堊之紹興¶
<pb:KR2m0009_WYG_158-38a>¶
　　辛巳敵亮至江北掠民船指麾其衆欲濟我舟伏¶
　　於七寳山後令曰旗舉則出江先使一騎偃旗於¶
　　山之頂伺其半濟忽山上卓立一旗舟師自山下¶
　　河中兩旁突出大江人在舟中踏車以行船但見¶
　　船行如飛而不見有人敵以為紙船也舟中忽發¶
　　一霹靂礟盖以紙為之而實之以石灰硫黄礟自¶
　　空而下落水中硫黄得水而火作自水跳出其聲¶
　　如雷紙裂而石灰散為煙霧眯其人馬之目人物¶
<pb:KR2m0009_WYG_158-38b>¶
　　不相見吾舟馳之壓敵舟人馬皆溺大敗之云¶
孝宗隆興元年九月詔諸州召募水手於手上刺某州¶
水軍字以革冒代之敝　四年樞密院言潮州守臣傅¶
自修欲於本軍禁軍闕額人數内撥三指揮二百人専¶
防海道以諳識水勢人充¶
　　建炎以來朝野雜記平江許浦水軍本明州定海¶
　　水軍也舊𨽻沿海制置司防扞海道乾道中改𨽻¶
　　殿前司以三千人為額五年冬又改為御前水軍¶
<pb:KR2m0009_WYG_158-39a>¶
　　八年春併歸許浦鎮置副都統制統之淳熈四年¶
　　冬詔以七千人為額五年秋又增額五百人江隂¶
　　水軍舊自泉州調發乾道三年陳正獻在樞筦以¶
　　其勞費奏留屯二千人於江隂軍而沿海制置司¶
　　又别屯千人逮淳熙末累增至四千人分三将此¶
　　外左翼軍亦有水軍三千人摧鋒軍二千人福州¶
　　延祥寨千人而鎮江建康府池江鄂州御前諸帥¶
　　亦各有水軍多者數千人少者千餘人其後殿司¶
<pb:KR2m0009_WYG_158-39b>¶
　　又有澉浦水軍而淮隂靖安唐灣采石諸水軍則¶
　　皆冠以御前之號¶
　¶
　¶
　¶
　¶
　¶
　文獻通考卷一百五十八¶
