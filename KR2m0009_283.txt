# -*- mode: mandoku-view; -*-
#+TITLE: 文獻通考
#+DATE: 2015-08-24 22:49:39.696941
#+PROPERTY: ID KR2m0009
#+PROPERTY: BASEEDITION WYG    
#+PROPERTY: JUAN 卷二百八十三　
<pb:KR2m0009_WYG_283-1a>¶
欽定四庫全書¶
　文獻通考卷二百八十三¶
　　鄱　陽　馬　端　臨　貴　與　著¶
　象緯考六¶
　　日食¶
魏文帝黄初二年六月戊辰晦日有食之有司奏免太¶
尉詔曰災異之作以譴元首而歸股肱豈禹湯罪已之¶
義乎其令百官各䖍厥職後有天地𤯝勿復劾三公¶
<pb:KR2m0009_WYG_283-1b>¶
三年正月丙寅朔　十一月庚申晦　五年十一月戊¶
寅晦¶
明帝太和初太史令許芝奏日應蝕與太尉於靈臺祈¶
禳帝曰蓋聞人主政有不徳則天懼之以災異所以譴¶
告使得自脩也故日月薄蝕明治道有不當者朕即位¶
以來既不能光明先帝聖徳而施化有不合於皇神故¶
上天有以寤之宜敕政自脩有以報於神明天之於人¶
猶父之於子未有父欲責其子而可以獻盛饌以求免¶
<pb:KR2m0009_WYG_283-2a>¶
也今外欲遣上公與太史令俱禳祠之於義未聞也羣¶
公卿士大夫其各勉脩厥職有可以補朕不逮者各封¶
上之　太和五年十一月戊戌晦　六年正月戊辰朔¶
見吳歴　青龍元年閏月庚寅朔¶
少帝正始元年七月戊申朔　三年四月戊戌朔　四¶
年五月丁丑朔　五年四月壬子朔　七月戊申朔¶
八年二月庚午朔是時曹爽専政丁謐鄧颺等轉改法¶
度有日蝕之變詔羣臣問得失蔣濟上疏曰昔大舜佐¶
<pb:KR2m0009_WYG_283-2b>¶
治戒在比周周公輔政慎於其朋齊侯問災晏子對以¶
布惠魯君問異臧孫答以緩役塞變應天乃實人事濟¶
㫖譬甚切而君臣不悟終至敗亡　九年正月乙未朔¶
　嘉平元年二月己未朔¶
髙貴鄉公甘露四年七月戊子朔　五年正月乙酉朔¶
京房易占曰日食乙酉君弱臣强司馬將兵反征其王¶
五月有成濟之變¶
元帝景元二年五月丁未朔　三年十一月己亥朔¶
<pb:KR2m0009_WYG_283-3a>¶
晉武帝泰始二年七月丙午朔　十月丙午朔　七年¶
十月丁丑朔　八年十月辛未朔　九年四月戊辰朔¶
　十年正月乙未　三月癸亥　咸寧元年七月甲申¶
晦　三年正月丙子朔　四年正月庚午朔　太康四¶
年三月辛丑朔　七年正月甲寅朔　八年正月戊申¶
朔　九年正月壬申朔六月庚子朔並日有食之　太¶
熙元年四月庚申帝崩¶
惠帝元康九年十一月甲子朔十二月廢皇太子遹為¶
<pb:KR2m0009_WYG_283-3b>¶
庶人㝷殺之　永康元年正月己邜四月辛邜朔並日¶
有蝕之　永寧元年閏月丙戌朔　光熙元年正月戊¶
子朔　七月乙酉朔十一月惠帝崩　十二月壬午朔¶
懷帝永嘉元年十一月戊申朔　二年正月丙子朔¶
六年二月壬子朔¶
愍帝建興四年六月丁巳朔十二月甲申朔並日有食¶
之　五年五月丙子十一月丙子並日有食之時帝蒙¶
塵於平陽¶
<pb:KR2m0009_WYG_283-4a>¶
元帝太興元年四月丁丑朔¶
明帝太寧三年十一月癸巳朔在邜至斗斗吳分也其¶
後蘇峻作亂¶
成帝咸和二年五月甲申朔在井井主酒食女主象也¶
明年皇太后以憂崩　六年三月壬戌朔是時帝已年¶
長每幸司徒第猶出入見王導夫人曹氏如子弟之禮¶
以人君而敬人臣之妻有虧君徳之象也　九年十月¶
乙未朔是時帝既冠當親萬機而委政大臣道有虧也¶
<pb:KR2m0009_WYG_283-4b>¶
　咸康元年十月乙未朔　七年二月甲子朔三月杜¶
皇后崩　八年正月乙未朔京師大雨郡國以聞是謂¶
三朝王者惡之六月而帝崩¶
穆帝永和二年四月己酉七年正月丁酉八年正月辛¶
邜並日有食之　十二年十月癸巳朔在尾尾燕分北¶
狄之象也是時邉表姚襄苻生互相吞噬朝廷憂勞征¶
伐不止　升平四年八月辛丑朔日有食之㡬既在角凡¶
蝕淺者禍淺深者禍大角為天門人主惡之明年而帝¶
<pb:KR2m0009_WYG_283-5a>¶
崩¶
哀帝隆和元年三月甲寅十二月戊午朔並日有食之¶
明年而帝有疾不識萬㡬¶
海西公太和三年三月丁巳朔五年七月癸酉朔並日¶
有食之皆海西被廢之應也¶
孝武帝寧康三年十月癸酉朔　太元四年閏月己酉¶
朔是時苻堅攻沒襄陽執朱序　六年六月庚子朔¶
九年十月辛亥朔　十七年五月丁邜朔　二十年三¶
<pb:KR2m0009_WYG_283-5b>¶
月庚辰朔明年帝崩¶
安帝隆安四年六月庚辰朔是時元顯執政　元興二¶
年四月癸巳朔其冬桓元簒位　義熙三年七月戊戌¶
朔　十年九月丁巳朔　十一年七月辛亥晦　十三¶
年正月甲戌朔明年帝崩¶
恭帝元熙元年十一月丁亥朔自義熙元年至是日食¶
日從上始皆為革命之徵¶
　　凡魏晉共一百五十年日蝕七十九朔六十五晦¶
<pb:KR2m0009_WYG_283-6a>¶
　　七不言朔晦七¶
宋營陽王景平二年二月己邜朔日有蝕之¶
文帝元嘉四年癸邜朔　五年五月壬辰朔　十一月¶
己丑朔　十七年四月戊午朔　十九年七月甲戌晦¶
　二十三年六月癸未朔　三十年秋七月辛丑朔¶
孝武帝孝建元年七月丙申朔日有食之既　大明五¶
年九月甲寅¶
明帝太始四年十月癸酉朔　五年十月丁邜朔¶
<pb:KR2m0009_WYG_283-6b>¶
後廢帝元徽元年十二月癸邜朔¶
順帝昇明二年三月己酉朔　九月乙巳朔　三年三¶
月癸邜朔¶
齊髙帝建元二年九月甲午朔　三年七月己未朔¶
武帝永明元年十二月乙巳朔¶
廢帝隆昌元年五月甲戌朔¶
明帝建武元年十一月壬申¶
東昏侯永元三年正月丙申朔¶
<pb:KR2m0009_WYG_283-7a>¶
梁武帝天監元年七月丁巳朔　五年三月丙寅朔¶
十年十二月壬戌朔日食在牛四度　十五年三月戊¶
辰朔日有食之既　普通元年正月乙亥朔丙子占曰¶
日食隂侵陽陽不克隂也為大水其年七月江淮海溢¶
　三年五月壬辰朔日有食之既　四年十一月癸未¶
朔　大同四年六月辛丑朔　太清元年春正月己亥¶
朔¶
陳武帝永定三年五月丙辰朔¶
<pb:KR2m0009_WYG_283-7b>¶
文帝天嘉三年九月戊辰朔¶
宣帝大建三年九月庚子朔　六年三月壬辰朔¶
後主至徳三年春正月戊午朔¶
後魏道武帝天興三年夏六月庚辰朔(即東晉安帝/隆安四年)六¶
年夏四月癸巳朔(晉元興/二年)天賜五年十月戊戌朔(晉義/熙三)¶
(年/)¶
明元神瑞元年九月丁巳朔(晉義熙/十年)二年八月庚辰晦¶
(晉義熙十一年晉/史作七月辛巳朔)泰常元年七月辛亥晦　二年正月¶
<pb:KR2m0009_WYG_283-8a>¶
甲戌朔(晉義熙/十四年)四年冬十一月丁亥朔¶
太武始光四年六月癸邜朔(宋文帝元/嘉四年)神䴥元年十一¶
月乙未朔(宋元嘉五年南史是年/五月亦日食此不載)太延元年正月乙未¶
朔　三年冬十一月乙邜朔¶
太平真君元年四月戊午朔(宋元嘉/十七年)三年八月甲戌晦¶
(宋元嘉/十九年)六年六月戊子朔　七年六月癸未朔(元嘉二/十三年)¶
十年四月丙申朔¶
文成帝太安元年七月丙申朔(宋孝武孝/建元年)和平元年九¶
<pb:KR2m0009_WYG_283-8b>¶
月庚申朔　二年二月壬子朔(宋大明/五年)¶
獻文帝皇興元年十月己亥朔(宋明帝太/始四年)二年四月丙¶
子朔　十月癸酉朔(宋太始/五年)三年十月丁酉朔¶
孝文延興元年十二月癸邜(宋廢帝元/徽元年)三年十二月癸¶
邜朔　四年正月癸酉朔　太和元年十月辛亥朔¶
二年二月乙酉晦(宋順帝昇/平二年)三年三月癸邜朔(宋昇平/三年)¶
五年七月庚申朔(齊髙祖建元二年南/史書九月甲午朔)七年十二月乙¶
巳朔　十二年二月辛亥朔　十四年正月己巳朔¶
<pb:KR2m0009_WYG_283-9a>¶
十五年正月癸亥晦　十七年六月庚辰朔　十八年¶
五月甲戌朔(齊明帝建武元年南/史書十一月壬申朔)二十年九月庚寅晦¶
宣武帝景明元年正月辛丑朔(齊東昏侯/永元三年)七月己亥朔¶
　二年秋七月癸巳朔　三年七月丁巳朔(梁武帝天/監元年)¶
永平元年八月壬子朔　二年八月丙午朔　四年十¶
二月壬戌朔(梁天監/十年)延昌元年五月己未晦¶
孝明帝熙平元年三月戊辰朔(梁天監/十五年)神龜二年正月¶
辛巳朔　二年五月甲寅朔　正光元年正月乙亥朔¶
<pb:KR2m0009_WYG_283-9b>¶
(梁普通/元年)二年五月丁酉朔　三年五月壬辰朔(梁普通/三年)¶
冬十一月己丑朔　四年十一月癸未朔(梁普通/四年)¶
孝莊帝永安二年十月乙酉朔¶
節閔帝普泰元年六月己亥朔¶
孝武永熙元年十月辛酉朔　二年四月己未朔　三¶
年四月癸丑朔¶
孝靜帝元象元年正月辛酉朔(梁大同/四年)興和元年閏五¶
月丁丑朔　武定五年正月己亥朔(梁太清/元年)¶
<pb:KR2m0009_WYG_283-10a>¶
北齊後主武平七年六月戊申朔¶
周武帝保定元年四月丙子朔　十月甲戌朔　二年¶
九月壬辰朔(陳文帝天/嘉三年)三年三月乙丑朔　四年二月¶
庚寅朔　八月丁亥朔　五年七月辛巳朔　天和六¶
年正月己邜朔　二年正月癸酉朔　十一月戊戌朔¶
　三年十一月壬辰朔　五年十月辛巳朔　六年四¶
月戊寅朔(陳宣帝太建三年南/史書九月庚子朔)建徳元年三月癸邜朔¶
　九月庚子朔　三年二月壬辰朔(陳太建/六年)四年二月¶
<pb:KR2m0009_WYG_283-10b>¶
丙戌朔　十二月辛亥朔　五年六月戊申朔　六年¶
十一月己亥朔¶
靜帝大象二年十月甲寅朔¶
隋文帝開皇三年二月己巳朔　秋七月丁邜　四年¶
正月甲子朔　七年五月乙亥朔　十一年二月辛巳¶
晦　十二年七月壬申晦　十三年七月戊辰晦　仁¶
夀元年二月乙邜朔¶
煬帝大業十二年五月丙戌朔¶
<pb:KR2m0009_WYG_283-11a>¶
　　按自李延夀南北史不作諸志後來之閱史者遂¶
　　以隋書上接晉書然隋書諸志南止及梁陳而不¶
　　及宋齊北止及齊周而不及元魏而沈約蕭子顯¶
　　魏收諸史世所罕見故宋齊魏之事無由考焉近¶
　　世鄭漁仲作通志號為該洽然其天文略所書日¶
　　食以梁武帝天監十年上接宋恭帝元熙元年蓋¶
　　上以隋志之所有者書之而更不考宋齊之事疎¶
　　略如此又況梁陳兩代日食凡十四而隋志僅書¶
<pb:KR2m0009_WYG_283-11b>¶
　　其四則隋志亦未為詳盡也今就帝紀中刷出所¶
　　書日食類而載之南宋齊梁陳北魏周齊隋上承¶
　　晉下接唐然後所載稍備然南自宋武帝永初元¶
　　年至陳後主禎明二年北自魏明帝泰常五年至¶
　　隋文帝開皇八年此一百六十九年之間南史所¶
　　書日食僅三十六而北史所書乃七十九其間年¶
　　歲之相合者纔二十七又有年合而月不合者(如/南)¶
　　(齊髙帝建元二年即北魏孝文太和五年是年日/食南史書九月甲午朔北史書六月庚申朔之類)¶
<pb:KR2m0009_WYG_283-12a>¶
　　夫縣象著明同此一宇宙也豈有食於北而不食¶
　　於南之理如以為隂雲不見則不書食然北史所¶
　　書過倍南史之數豈南常隂翳而北常開霽乎又¶
　　歲年之不合與年同而月異皆所不可曉者春秋¶
　　日食不書日與晦朔猶以為官失之今二史牴牾¶
　　乃如此其為官失也大矣¶
唐髙祖武徳元年十月壬申朔日有食之在氐五度占¶
曰諸侯専權則其應在所宿國諸侯附從則為王者事¶
<pb:KR2m0009_WYG_283-12b>¶
　四年八月丙戌朔在翼四度楚分也　六年十二月¶
壬寅朔在斗十九度吳分也　九年十月丙辰朔在氐¶
七度¶
太宗貞觀元年閏三月癸丑在胃九度九月庚戌朔在¶
亢五度胃為天倉亢為疏廟　二年三月戊申朔在婁¶
十一度占為大臣憂　三年八月己巳朔在翼五度占¶
曰旱　四年閏正月丁邜朔在營室四度七月甲子朔¶
在張十四度占為禮失　六年正月乙邜朔在虚九度¶
<pb:KR2m0009_WYG_283-13a>¶
虚耗祥也　八年五月辛未朔在參七度　九年閏四¶
月丙寅朔在畢十三度占為邉兵　十一年三月丙戌¶
朔在婁三度占為大臣憂　十二年閏二月庚辰朔在¶
奎九度奎武庫也　十三年八月辛未朔在翼十四度¶
翼為逺夷　十七年六月己邜朔在東井十六度京師¶
分也　十八年十月辛丑朔在房三度房將相位　二¶
十年閏三月癸巳朔在胃九度占曰主有疾　二十二¶
年八月己酉朔在翼五度占曰旱¶
<pb:KR2m0009_WYG_283-13b>¶
髙宗顯慶五年六月庚午朔在桞五度　龍朔元年五¶
月甲子晦在東井二十七度皆京師分也　麟徳二年¶
閏三月癸酉在胃九度占曰主有疾　乾封二年八月¶
己酉朔在翼六度　總章二年六月戊申朔在東井二¶
十九度　咸亨元年六月壬寅朔在東井十八度　二¶
年十一月甲午朔在箕九度　三年十一月戊子朔在¶
尾十度東井京師分箕為后妃之府尾為後宫　五年¶
三月辛亥朔在婁十三度占為大臣憂　永隆元年十¶
<pb:KR2m0009_WYG_283-14a>¶
一月壬申朔在尾十六度　開耀元年十月丙寅朔在¶
尾四度　永淳元年四月甲子朔在畢五度　十月庚¶
申朔在房三度¶
武后垂拱二年二月辛未朔在營室十五度　四年六¶
月丁亥朔在東井二十七度京飾分也　天授二年四¶
月壬寅朔在昴七度　如意元年四月丙申朔在胃十¶
一度皆正陽之月　長夀二年九月丁亥朔在角十度¶
角内為天廷　延載元年九月壬午朔在軫八度軫為¶
<pb:KR2m0009_WYG_283-14b>¶
車騎　證聖元年二月己酉朔在營室五度　聖歴三¶
年五月己酉朔在畢十五度　長安二年九月乙丑朔¶
幾既在角初度　二年三月壬戌朔在奎十度占曰君¶
不安　九月庚寅朔在亢七度¶
中宗神龍三年六月丁邜朔在東井二十八度京師分¶
也　景龍元年十二月乙丑朔在南斗二十一度斗為¶
丞相位¶
元宗先天元年九月丁邜朔在角十度　開元三年七¶
<pb:KR2m0009_WYG_283-15a>¶
月庚申朔在張四度　七年五月己丑朔在畢十五度¶
　九年九月乙巳朔在軫十八度　十二年閏十二月¶
丙辰朔在虚初度　十七年十月戊午朔不盡如鈎在¶
氐九度　二十年二月甲戌朔在營室十度　八月辛¶
未朔在翼七度　二十一年七月乙丑在張十五度¶
二十二年十二月戊子朔在南斗十三度　二十三年¶
閏十一月壬午朔在南斗十一度　二十六年九月丙¶
申朔在亢九度　二十八年三月丁亥朔在翼三度¶
<pb:KR2m0009_WYG_283-15b>¶
天寳元年七月癸邜朔在張五度　五載五月壬子朔¶
在畢十六度　十三載六月乙丑朔幾既在東井十九¶
度京師分也¶
肅宗至徳元載十月辛巳朔日有食之既在氐十度¶
上元二年七月癸未朔日有食之既大星皆見在張四¶
度¶
代宗大歴三年三月乙巳朔在奎十一度　十年十月¶
辛酉朔在氐十一度宋分也　十四年七月戊辰朔在¶
<pb:KR2m0009_WYG_283-16a>¶
張四度　十二月丙寅晦在危十二度¶
徳宗貞元二年八月辛巳朔在軫八度　五年正月甲¶
辰朔在營室六度　八年十一月壬子朔在尾六度宋¶
分也　十二年八月己未朔在翼十八度占曰旱　十¶
七年五月壬戌朔在東井十度¶
憲宗元和三年辛巳朔在七星三度　十年八月己亥¶
朔在翼十八度　十三年六月癸丑朔在輿鬼一度京¶
師分也¶
<pb:KR2m0009_WYG_283-16b>¶
穆宗長慶二年四月辛酉朔在胃十三度　三年九月¶
壬子朔在角十二度¶
文宗太和八年二月壬午朔在奎二度　開成元年正¶
月辛丑朔在虚三度¶
武宗會昌三年二月庚申朔在東壁一度并州分也¶
四年二月甲寅朔在營室七度　五年七月丙午朔在¶
張七度　六年十二月戊辰朔在南斗十四度¶
宣宗大中二年五月己未朔在參九度　八年正月丙¶
<pb:KR2m0009_WYG_283-17a>¶
戌朔在危二度危為元枵亦耗祥也¶
懿宗咸通四年七月辛邜朔在張十七度¶
僖宗乾符三年九月乙亥朔在軫十四度　四年四月¶
壬申朔在畢三度　六年四月庚申朔在胃八度　文¶
徳元年三月戊戌朔在胃一度¶
昭宗天祐元年十月辛邜朔在心二度　三年四月癸¶
未朔在胃十二度¶
　　右唐著紀二百八十九年日食九十三朔九十一¶
<pb:KR2m0009_WYG_283-17b>¶
　　晦一二日一¶
梁太祖開平五年正月丙戌朔日有食之　乾化元年¶
正月丙戌朔¶
少帝龍徳三年十月辛未朔¶
唐莊宗同光三年四月癸亥朔司天奏在昴主嵗大旱¶
明帝天成元年八月乙酉朔　二年八月己邜朔　三¶
年五月丁丑其日隂雲不見百官稱賀　長興元年六¶
月癸巳朔　二年十一月甲申朔先是司天奏朔日合¶
<pb:KR2m0009_WYG_283-18a>¶
食二分伏緣所食微少太陽光影相鑠伏恐不辨虧闕¶
請其日不入閤百官不守司從之¶
晉髙祖天福二年正月乙邜朔(二日/)三年正月戊申朔¶
　四年七月庚子朔　七年四月甲寅朔　八年四月¶
戊申朔¶
少帝開運元年九月庚午朔　二年八月甲子朔　三¶
年二月壬戌朔¶
漢隠帝乾祐元年六月戊寅朔　二年六月癸酉朔¶
<pb:KR2m0009_WYG_283-18b>¶
三年十一月甲子朔¶
周太祖廣順二年四月丙戌朔¶
宋太祖皇帝建隆元年五月己亥朔　二年四月癸巳¶
朔　乾徳三年二月壬寅朔驗之不食　五年六月戊¶
午朔　開寳元年十二月己酉朔　三年四月辛未朔¶
　四年十月癸亥朔　五年九月丁巳朔　七年二月¶
庚辰朔　八年七月辛未朔¶
太宗太平興國二年十一月丁亥朔　六年九月乙未¶
<pb:KR2m0009_WYG_283-19a>¶
朔　七年三月癸巳朔　八年二月戊子朔　雍熙二¶
年十二月庚子朔　三年六月戊戌朔　淳化二年閏¶
二月辛未朔　三年二月乙丑朔　四年二月己未朔¶
　五年十二月戊寅朔雲隂不見(與不/食同)侍臣稱賀¶
真宗咸平元年五月戊午朔　十月丙戌朔　二年九¶
月庚辰朔　三年三月戊寅朔　五年七月甲午朔¶
景徳元年十二月庚辰朔　三年五月壬寅朔雲隂不¶
見　四年五月丙申朔　十月甲午朔雲隂不見　大¶
<pb:KR2m0009_WYG_283-19b>¶
中祥符二年三月丙辰朔隂雨不見　五年八月丙申¶
朔　六年十二月戊午朔　七年十二月癸丑朔驗之¶
不食　八年六月己酉朔　天禧三年三月戊午朔¶
五年七月甲戌朔當食既測驗及四分止¶
仁宗乾興元年七月甲子朔日食幾盡　天聖二年五¶
月丁亥朔日當食候之不食　四年十月甲戌朔　六¶
年三月丙申朔　七年八月丁亥朔　明道二年六月¶
甲午朔皆食　景祐三年殿中丞王立言四月己酉朔¶
<pb:KR2m0009_WYG_283-20a>¶
日當食二分半候之不食　寳元元年正月丙辰朔食¶
六分申一刻便復六月戊子日官楊維徳等言來歲閏¶
十二月則庚辰歲正月朔日當食請移閏於庚辰則日¶
食在前正月之晦帝曰閏所以正天時而授民事其可¶
曲避乎不許　康定元年正月丙辰朔食　慶歴二年¶
六月壬申朔食五分至酉六刻帯二分入濁不見　三¶
年五月丁邜朔食　四年十一月戊申朔日當食不食¶
　五年四月丁亥朔日應食而雲晦不見　六年三月¶
<pb:KR2m0009_WYG_283-20b>¶
辛巳朔食四分半申三刻復　皇祐元年正月甲午朔¶
食一分　四年十一月壬寅朔食二分弱未正一刻復¶
　五年十月丙申朔午正一刻食至四分半　至和元¶
年四月甲午朔食九分餘闕於西南申正一刻甚是日¶
雷雨降詔䘏刑及預降徳音占曰正陽之月日食王者¶
惡之　嘉祐元年八月庚戌朔食二分　三年八月己¶
亥朔食三分半　四年正月丙申朔食三分餘未初三¶
刻復占曰受歲而食日王者惡之先是日食欲改戊戌¶
<pb:KR2m0009_WYG_283-21a>¶
年十二月為閏以避之詔不許　六年六月壬子朔未¶
初刻食四分入雲不見¶
　時議稱賀修起居注司馬光上言臣愚以為日之所¶
　照周徧華夷雲之所蔽至為近狹今若太陽實虧而¶
　有浮翳塞雖京師不見四方必有見者此乃天戒至¶
　深不可不察也臣聞漢成帝永始元年九月日有食¶
　之四方不見京師見谷永以為沈湎於酒禍在内也¶
　二年二月日有食之四方見京師不見谷永以為百¶
<pb:KR2m0009_WYG_283-21b>¶
　姓屈竭禍在外也臣愚以為永之所言似未協天意¶
　夫四方不見京師見者禍尚淺也四方見京師不見¶
　者禍寖深也日者人君之象天意若曰人君為隂邪¶
　所蔽災慝明著天下皆知其憂危而朝廷獨不知也¶
　由是言之人主尤宜側身戒懼憂念社稷而羣臣乃¶
　始相率稱賀豈得不謂之上下相䝉誣罔天譴哉又¶
　所食不滿分數者歴官術數之不精當治其罪亦非¶
　所以為賀也¶
<pb:KR2m0009_WYG_283-22a>¶
神宗熙寧元年正月甲戌朔日有食之　二年七月乙¶
丑朔太史言日當食八分是日隂雲蔽食不及定分¶
六年四月甲戌朔太史言日當食隂雲不見　八年八¶
月庚寅太史言日當食隂雲不見　元豐元年六月癸¶
邜太史言當食驗之不食　三年十一月己丑太史言¶
日食六分不及所食分數　四年十一月癸未太史言¶
當食驗之不食　五年四月壬子朔太史言日有食之¶
隂雲不見　六年九月癸邜日有食之¶
<pb:KR2m0009_WYG_283-22b>¶
哲宗元祐二年七月庚戌太史言日當食隂雲不見¶
六年五月己未朔　九年三月壬申朔太史言日當食¶
隂雲不見初虧至未時三刻雲間見日西南已食一分¶
餘六刻食甚至七分有雲不見復圓　紹聖三年二月¶
丁邜太史言日當食驗之不食　四年六月癸未太史¶
言當食隂雲不見　元符三年四月丁酉朔¶
徽宗建中靖國元年四月辛邜朔太史言日當食隂雲¶
不見　大觀元年十一月壬子朔　二年五月庚戌朔¶
<pb:KR2m0009_WYG_283-23a>¶
四年九月丙寅朔　政和三年三月壬子朔　五年七¶
月戊辰朔　八年五月壬午朔　宣和元年四月丙子¶
朔　五年八月辛巳朔太史言日當食隂雲不見¶
髙宗建炎三年九月丙午朔食於亢四度　紹興五年¶
正月乙巳朔食於女分占曰有喪又曰東國發兵是年¶
徽宗崩於五國城　七年二月癸巳朔食於室占人主¶
逰處不節外戚擅權　十三年十二月癸未朔食於牛¶
霠雲蔽之不見用舊制拜表稱賀　十五年六月乙亥¶
<pb:KR2m0009_WYG_283-23b>¶
朔食於井占諸侯死又曰大旱民流亡　十七年十月¶
辛邜朔食於氐　十八年四月戊子朔　十九年三月¶
癸未朔　二十四年五月癸丑朔　二十五年五月丁¶
未朔日皆當食霠雲不見於是十月秦檜卒　二十八¶
年三月辛酉朔日當食霠雲不見始降詔免賀猶宣付¶
史館　三十年八月丙午朔食於翼占王者失禮宗廟¶
不親又曰民流天下有大變兵起期三年於是始有言¶
金人將敗盟次年逆亮果犯邉　三十一年正月甲戌¶
<pb:KR2m0009_WYG_283-24a>¶
朔太史局言日當食而不食占人君修徳罪已察姦理¶
賢寛恩布徳上動於天則有食而不食　三十二年正¶
月戊申朔食於女五月上内禪¶
孝宗隆興元年六月庚申朔食於井　三年六月甲寅¶
霠雲不見　乾道五年八月甲申朔食於翼　九年五¶
月壬辰朔食於井　淳熙元年十二月甲申朔食於尾¶
　三年三月丙午朔日當食霠雲不見　四年九月丁¶
酉朔日當食霠雲不見時孝宗厲精為治　十年十一¶
<pb:KR2m0009_WYG_283-24b>¶
月壬戌朔食於心占曰食壬戌羣小萌食太半災重相¶
死又曰法令有失將相相疑　十五年八月甲子朔食¶
於翼占曰子日食夷兵動又曰在翼為王者失禮又秋¶
食為兵　十六年二月辛酉朔日當食始孝宗將以正¶
月内禪宰臣周必大言新天子即位而食遽當避殿恐¶
宜少緩上大以為然故展内禪在次月至是日霠雲蔽¶
不見虧分¶
寧宗慶元元年三月丙戌朔食於婁占多寃訟其分有¶
<pb:KR2m0009_WYG_283-25a>¶
叛臣或大水又曰戒邉臣於是侂胄用事始有意北伐¶
　四年正月己亥朔霠雲不見　五年正月癸巳朔霠¶
雲不見　六年六月乙酉朔日食太史言夜食不見¶
嘉泰二年五月甲辰朔食於畢占主大水潦諸侯死邉¶
將亡逺國謀亂後三年吳曦反於蜀伏誅　三年四月¶
己亥朔日當食而太史局言日體圓明不見虧分凡言¶
不見虧分者食不及一分也　開禧二年二月壬子朔¶
　嘉定四年十一月己酉朔皆當食皆不見虧分　七¶
<pb:KR2m0009_WYG_283-25b>¶
年九月壬戌朔食於角　九年二月甲申朔食於室¶
十年七月丙子朔食於張　十一年七月庚午朔日食¶
一分其日正午或見或不見太史局言是為陽勝隂微¶
日體不虧　十四年五月甲申朔食於畢　十六年九¶
月庚子朔日食於軫¶
　　程氏演繁露曰古謂日輪規環千里特言其周廣¶
　　當然者耳而無有言其如何其圓者也沈括取銀¶
　　圜為喻曰月如銀圜本自無光日耀之乃有光其¶
<pb:KR2m0009_WYG_283-26a>¶
　　圓非圓乃月與日相望其光全耳及其闕也亦非¶
　　真闕乃日光之所不及耳此喻最為精審予已詳¶
　　著之矣淳熙丙申三月予為少蓬太史局言朔日¶
　　已時日食西北隅食至一分半而復已而日行加¶
　　已呼請臺官即道山下以盆貯油對日景候之時¶
　　既及已雲忽驟起少選雲退則日輪西北角微有¶
　　虧闕約其所欠殆不及一分盖食已而復非不及¶
　　一分半也其年某人(忘其/名)使虜自北而囘正當食¶
<pb:KR2m0009_WYG_283-26b>¶
　　時其行適及河北自北望之則日輪虧及十分之¶
　　二是太史之言固不能精亦不全謬也予因此之¶
　　見益知沈括銀圜之說確與之合也臨安距河北¶
　　則向南二千餘里矣日食而北人在東南故從東¶
　　南見之闕處全少是以其分而闕僅及一也至於¶
　　人在河北日並東南故其食處多見而遂十分虧¶
　　二以此見日輪正圓可驗也此如東京所鑄渾儀¶
　　今在臨安清臺則於西北兩柱移低兩寸以順天勢其¶
<pb:KR2m0009_WYG_283-27a>¶
　　痕迹尚在可驗也南北異地於以凖望天度則臨¶
　　安與汴京自是不同也¶
　¶
　¶
　¶
　¶
　¶
　¶
<pb:KR2m0009_WYG_283-27b>¶
　¶
　¶
　¶
　¶
　¶
　¶
　¶
　文獻通考卷二百八十三¶
